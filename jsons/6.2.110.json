{
    "a": "6",
    "p": "2",
    "n": "110",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": "  प्रक्षालितपाद इति । क्षल शौचकर्मणि चुरादिः, धावु गातिशुद्ध्योः, च्छवोः, शूठ इत्युठ, एत्येधत्युठसु इति वृद्धिः, प्रक्षालितप्रधौतशब्दौ गतिस्वरेणाद्यौदातौ ।  मुखं स्वाङ्गमित्येतद्भवतीति । विकल्पितमुतरपदान्तोदातत्वम्, तेन स्वाङ्गवाचिनि मुखशब्दे स्वरत्रयं भवति - अनेन पूर्वपदान्तोदातत्वम्, मुखं स्वाङ्गम् इत्येतत्, उभाभ्यां मुक्ते पूर्वपदप्रकृतिभावेन गतिरनन्तरः इत्याद्यौदातत्वं च । न चेदिति । स्वाङ्वा चीति सम्बध्यते, यदि मुखशब्दः स्वाङ्गवाची न भवतीत्येर्थः ।  प्रसेचकशब्दः कुदुतरपदप्रकृतिस्वरेण मध्योदातः, शुष्कशब्दः शुष्कधुष्टौ इत्याद्यौदातः ॥",
    "kashika": "बहुव्रीहौ समासे निष्ठान्तम् उपसर्गपूर्वं पूर्वपदम् अनतरस्याम् अनतोदात्तं भवति। प्रधौतमुखः, प्रधौतमुखः प्रधौतमुखः। प्रक्षालितपादः, प्रक्षालितपादः। यदि मुखशब्दः स्वाङ्गवाची तदा पक्षे मुखं स्वाङ्गम् [[6|2|167]] इत्येतद् भवति, न चेत् पूर्वपदप्रकृतिस्वरत्वेन गतिरनन्तरः [[6|2|49]] इत्येतद् भवति। निष्ठा इति किम्? प्रसेचकमुखः। उपसर्गपूर्वम् इति किम्? शुष्कमुखः।",
    "sutra_vishesh": "",
    "mahabhashyam": "",
    "sutra": "निष्ठोपसर्गपूर्वमन्यतरस्याम्‌",
    "kaumudiNumber": "3844",
    "kaumudiText": "निष्ठान्तं पूर्वपदमन्तोदात्तं वा | प्रधौतपादः | निष्ठा किम् | प्रसेवकमुखः | उपसर्गपूर्वं किम् | शुष्कमुखः |",
    "nyaas": "`प्रक्षालितपादः` इति| `क्षल शौचकर्मणि` (धातुपाठः-1597) अस्माण्णयन्तात्? क्तः| पक्षालितशब्दः `गतिरनन्तरः`  [[6|2|49]]  इत्याद्युदात्तः| `प्रधौतमुखम्` इति| `धावु गतिशुद्ध्योः` (धातुपाठः-601) अस्मात्? क्तः| `च्छ्वोः शूडनुनासिके च`  [[6|4|19]]  इत्यूठ्, `एत्येधत्यूठ्सु`  [[6|1|86]]  इति वृद्धिः| `यदि मुखशब्दः` इत्यादि| मुखशब्दोऽयं स्वाङ्गवाच्यपि| तत्र यद्ययमिह स्वाङ्गवाची तदानेन पूर्वपदान्तोदात्तत्वमेव| मुक्ते पक्षे `मुखं स्वाङ्गम्`  [[6|2|166]]  इत्युत्तरपदाद्युदात्तत्वं भवति| अत्र निष्ठोपसर्गपूर्वमन्यतरस्यांग्रहणानुवृत्तेर्यदाऽन्तोदान्तत्वं भवति तदा `गतिरनन्तरः`  [[6|2|49]]  इत्येतत्| तेन स्वाङ्गवाचिनि मुखशब्दे त्रयः स्वरा भवन्ति| अनेन पूर्वपदान्तोदात्तत्वम्, `मुखं स्वाह्गम्`  [[6|2|166]]  इत्यनेनोत्तरपदन्तोदात्तत्वम्, `गतिरनन्तरः`  [[6|2|49]]  इति प्रकृतिभावात्? पूर्वपदस्याद्युदात्तत्वम्| `न चेत्` इत्यादि| यदि मुखशब्दोऽत्र स्वाङ्गावची न भवति तदा `मुखं स्वाङ्गम्`  [[6|2|166]]  इत्यस्यायं विषयो न भवतौति `गतिरनन्तरः`  [[6|2|49]]  इति विधिना मुक्ते प्रवर्तते| तेन स्वाङ्गवाचिनि मुखशब्दे द्वौ स्वरौ भवतः--पूर्वपदस्याद्युदात्तत्वम्, अन्तोदात्तत्वञ्च| `प्रसेचकमुखम्` [प्रसेचकमुखः--काशिका] इति| अत्र पूर्वपदप्रकृतिस्वर एव भवति| प्रसिच्यत इति प्रसेचकः `कृत्यल्युटो बहुलम्`  [[3|3|113]]  इति कर्मणि ण्वुल्, `कुगतिप्रादयः`  [[2|2|18]]  इति समासः, `तत्पुरुषे तुल्यार्थे`  [[6|2|2]]  इत्यादिनाऽव्ययप्रकृतिभावः| तेन प्रसेचकशब्द आद्युदात्त इति| `शुष्कमुखः` इति| `शुषः कः`  [[8|2|51]]  इति निष्ठायां कादेशः| प्रत्ययस्वरेण शुष्कशब्दोऽन्तोदात्तः| बहुव्रीबौ प्रकृतिभावेन नित्यमेवान्तोदात्तो भवति॥"
}


