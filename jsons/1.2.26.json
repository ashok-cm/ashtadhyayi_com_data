{
    "a": "1",
    "p": "2",
    "n": "26",
    "s": "रलो व्युपधाद्धलादेः संश्च ",
    "padachcheda": "रलः ५\/१ व्युपधाद्त् ५\/१ हलादेः ५\/१ सन् १\/१ च ०\/०",
    "anuvritti": "",
    "adhikara": "",
    "full_sutra": "",
    "siddhantakaumudi_index": "2617",
    "msknum": "1294",
    "ssknum": "0",
    "balamanorama": "<<रलो व्युपधाद्धलादेः संश्च>> - रलो । क्त्वासनाविति । चकारेण पूङः क्त्वा चे॑त्यतः क्त्वाया अनुकर्षादिति भावः । सेटाविति ।न क्त्वा सेडि॑त्यतस्तदनुवृत्तेरिति भावः । वा किताविति ।नोपधात्थफान्ताद्वे॑त्यतःअसंयोगाल्लिट्कि॑दित्यतश्च तनदुवृत्तेरिति भावः । दिद्युतिषते इति । \"द्युत दीप्तौ\" अनुदात्तेत् । सनि द्वित्वे कित्त्वात्द्युतिस्वाप्यो॑रित्यभ्यासस्य संप्रसारणे पूर्वरूपे सनः कित्त्वान्न लघूपधगुण इति भावः । सनः कित्त्वाऽभावे आह —  दिद्योतषते इति । \"पूर्ववत्सनः\" इत्यात्मनेपदम् । एषिषिषतीति । इष्धातोः सन् । इट् । हलादित्वाऽभावेन कित्तवाऽभावाद्गुणे एष् इस ति इति स्थितेअजादेर्द्वितीयस्ये॑ति षिस् इत्यस्य द्वित्वे हलादिशेषे सनः षत्वे रूपम् । नन्विह सत्यपि कित्त्वे नित्यत्वात्परमपि गुणं बाधित्वा षिसित्यस्य द्वित्वे धात्ववयवस्य इकारस्य उपधात्वाऽभावादेव गुणाऽप्रसक्तेर्हलादेरिति व्यर्थमित्यत आह  —  इह नित्यमपि द्वित्वं गुणेन बाध्यते इति । कुत इत्यत आह —  उपधाकार्यं हि द्वितवात्प्रबलमिति । तच्च कुत इत्यत आह —  ओणेरिति । ओणेः ऋदित्करणस्य ज्ञापकत्वादित्यन्वयः । तथाहि  —  ओणृधातोण्र्यन्ताल्लुङि चङि \"णौ चङ्युपधायाः\" ह्यस्वस्यनाग्लोपिशास्वृदित#आ॑ मिति निषेधे सति ओणि अ त् इति स्थिते णि इत्यस्य द्वित्वे मा भवानोणिणदिति रूपम् । अत्र उपधाह्यस्वनिषेधार्थमोणेरृदित्करणम् । उपधाह्यस्वे कृते तु उण् इ अ त् इति स्थिते णीत्यस्य द्वित्वे मा भवानुणिणदिति स्यात्, ओकारो न श्रूयेयेति स्थितिः । यदि तु नित्यत्वादुपधाह्यस्वत्प्रागेव ओण् इ अ त् इत्यस्यां दशायां द्वित्वं स्यात्तदा ओकारस्य उपधात्वाऽभावादेव ह्यस्वाऽप्रसक्तेस्तन्निषेदार्थमृदित्करणमनर्थकं स्यात् ।तस्मादुपधाह्यस्वात्मकमुपधाकार्यं द्वित्वात्प्रबलमिति विज्ञायते इत्यर्थः । ननु भवतु उपधाह्यस्वो द्वित्वात्प्रबलः, प्रकृते तु उपधागुणः कथं द्वित्वात्प्रबलः स्यादित्यत आह —  सामान्यापेक्षेति । उपधाह्यस्वस्य उपधाह्यस्वस्य उपधाकार्यत्वेन रूपेण द्वित्वात्प्राबल्यविज्ञानादित्यर्थः । वस्तुतस्तु \"णौ चङ्युपधायाः\" इति सूत्रे॒यदमोणिमृदितं करोति तज्ज्ञापयति द्विर्वचनाद्ध्रस्वत्वं बलीय॑ इति विशिष्य उपधाह्यस्वग्रहणात्सामान्यापेक्षत्वं ज्ञापकस्य चिन्त्यमिति शब्देन्दुशेखरे प्रपञ्चितम् । ",
    "tattvabodhini": "<<रलो व्युपधाद्धलादेः संश्च>> - रलो व्युपधा ।न क्त्वा से॑डित्यतः सेडिति वर्तते । चकारेण क्त्वायाः सङ्ग्रहः ।असंयोगा॑दित्यतः किदिति,नोपधा॑दित्यतो वेति चानुवर्तते । तदाह- क्त्वासनावित्यादि । सेट् किम्  । भित्त्वा । छित्त्वा । बुभुक्षते ।",
    "padamanjari": " क्त्वाप्रत्ययस्य ऽन क्त्वा सेट्ऽ इति कित्वे प्रतिषिद्धे सनोऽप्यकित्वे स्वतः सिद्ध उभयत्र विधिमुखेनेदं प्रवर्तत इत्याह-वा कितौ भवत इति । दिद्योतिषते इति । ऽद्यौतिस्वाप्योः संप्रसारणम्ऽ । एषिषिषतीति । इटि कृते--ऽअजादेर्द्वितीयस्यऽ ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "वा इति वर्तते सेडिति च । उश्च इश्च वी । वी उपधा यस्य स व्युपधः । उकारोपधाद् इकारोपधात्  च धातोः रलन्तात् हलादेः परः संश्च क्त्वा च सेटौ वा कितौ भवतः । द्युतित्वा, द्योतित्वा ; दिद्युतिषते, दिद्योतिषते ; लिखित्वा, लेखित्वा ; लिलिखिषति, लिलेखिषति । रलः इति किम् ? देवित्वा, दिदेविषति । व्युपधादिति किम् ? वर्तित्वा, विवर्तिषते । हलादेः इति किम् ? एषित्वा, एषिषिषति । सेडित्येव - भुक्त्वा, बुभुक्षते ॥",
    "mahabhashyam": " रलो व्युपधाद्धलादेः संश्च किमिदं रलः क्त्वासनोः कित्त्वं विधीयते, आहोस्वित्प्रतिषिध्यते? किं चातः? यदि विधीयते, क्त्वाग्रहणमनर्थकम्। किदेव हि क्त्वा। अथ प्रतिषिध्यते, सन्ग्रहणमनर्थकम्। अकिदेव हि सन्। अत उत्तरं पठति - रलः क्त्वासनोः कित्त्वम्। रलः क्त्वासनोः कित्त्वं विधीयते। ननु चोक्तम्- क्त्वाग्रहणमनर्थकम् इति। नानर्थकम्। न क्त्वा सेट् [[1|2|18]] इति प्रतिषेधः प्राप्नोति तद्बाधनार्थम् ।। रलो व्युपधाद्धलादेः संश्च ।। 26 ।। ",
    "siddhantakaumudi": "उश्च इश्च वी ते उपधे यस्य तस्माद्धलादे रलन्तात्परौ क्त्वासनौ सेटौ वा कितौ स्तः | द्युतिस्वाप्योः संप्रसारणम् <{2344}> | दिद्युतिषते | दिद्योतिषते | रुरुचिषते | रुरोचिषते | लिलिखिषति | रलः किम् | दिदेविषति | व्युपधात्किम् | विवर्तिषते | हलादेः किम् | एषिषिषति | इह नित्यमपि द्वित्वं गुणेन बाध्यते | उपधाकार्यं हि द्वित्वात्प्रबलम् | ओणेर्ऋदित्करणस्य सामान्यापेक्षाज्ञापकत्वत् ॥",
    "nyaas": "क्त्वाप्रत्ययश्च `न क्त्वा सेट्`  [[1|2|18]]  इति कित्त्वे प्रतिषिद्धे सनोऽप्यकित्वे स्वभावत एव व्यवस्थित उभयत्रेदं विधिमुखेनैव प्रवत्र्तत इतिपक्षे कित्त्वं भवतीति|`{दिद्युतिषते` -- काशिका,पदमंजरी च} विदद्युतिषते` इति| `द्युतिस्वाप्योः संप्रासरणम्`  [[7|4|67]]  इत्यभ्यासस्य संप्रासरणम्| `एषिषिषति` इति| `इषु इच्छायाम्` (धातुपाठः-1351), इडागमे कृते `अजादेर्द्वितीयस्य`  [[6|1|2]]  इति द्वितीयस्यैकाचो द्विर्वनचम्| `बुभुक्षते` इति| `हलन्ताच्च`  [[2|1|10]]  इति नित्यं कित्त्वं भवति| लाघवार्थम् `इणुपधात्` इति वाच्ये, इण्ग्रहणानि सर्वाणि परेम णकारेणेति ज्ञापनार्थं `व्युपधात्` इत्युक्तम्| तेन `लण्` इत्यत्र यदुक्तम्-- `इण्ग्रहणानि सर्वाणि परेण णकारेण` इति तदुपपन्नं भवति॥"
}


