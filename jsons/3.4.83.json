{
    "a": "3",
    "p": "4",
    "n": "83",
    "msknum": "647",
    "ssknum": "0",
    "balamanorama": "<<विदो लटो वा>> - विदो लटो वा ।परस्मैपदानां णलतु॑सित्यादिसूत्रमनुवर्तते ।विद॑इति पञ्चमी । तदाह — वेत्तेर्लट इति । विन्दतिविद्यत्योस्तु शेन श्यना च व्यवधानान्नैते आदेशाः । इत्यादीति । विदन्ति । वेत्सि वित्थः वित्थ । वेद्मि विद्वः विद्मः । विविदतुरिति । विविदुः । विवेदिथ विविदथुः विविद । विवेद विविदिव विविदिम । आम्पक्षे इति । न लघूपधगुण इत्यन्वयः । कुत इत्यत आह — अकारान्तनिपातनादिति ।उषविदे॑ति सूत्रे विदेत्यकारान्तत्वमाम्संनियोगेन निपात्यत इत्यर्थः । आमि अतो लोपः । तस्य स्थानिवत्त्वान्न लघूपधगुण इति भावः । वेदितेति । वेदिष्यतीत्यपि ज्ञेयम् । ",
    "tattvabodhini": "<<विदो लटो वा>> - विदो लटो वा । पञ्चमीयं, न तु षष्ठी, तेन विद्यतिविन्दत्योरव्यवहितपरस्य लटोऽभावान्नैते आदेशाः । तदाह — वेत्तेरिति ।",
    "padamanjari": " विद ज्ञाने इति । सताविचारार्थयोस्त्वात्मनेपदित्वातिबादीनामसम्भवः, लाभार्थस्यापि विकरणेन व्यवधानादनन्तराणामसम्भव इति भावः ॥",
    "kashika": "परस्मैपदानाम् इत्येव। विद ज्ञाने, अस्माद् धातोः परेषां लडादेशानां परस्मैपदानां णलादयो नव विकल्पेन आदेशा भवन्ति। वेद, विदतुः, विदुः। वेत्थ, विदथुः, विद। वेद, विद्व, विद्म। न च भवति। वेत्ति, वित्तः, विदन्ति। वेत्सि, वित्थः, वित्थ। वेद्मि, विद्वः, विद्मः।",
    "sutra_vishesh": "तिङ्प्रत्ययप्रकरणम् - लट्-लकारे तिङ्-प्रत्ययस्य वैकल्पिकम् आदेशविधानम्",
    "mahabhashyam": "",
    "sutra": "विदो लटो वा",
    "kaumudiNumber": "2464",
    "kaumudiText": "वेत्तेर्लटः परस्मैपदानां णलादयो वा स्युः | वेद | विदतुः | विदुः | वेत्थ | विदथुः | विद | वेद | विद्व | विद्म | पक्षे वेत्ति | वित्तः | इत्यादि | विवेद | विविदतुः | उषविद-<{2341}> इत्याम्पक्षे विदेत्यकारान्तनिपातनान्न लघूपधगुणः | विदांचकार | वेदिता ॥",
    "nyaas": "`विद ज्ञाने` इति| एतेन ज्ञानार्थस्य विदेग्र्रहणम्, नान्येषामिति| एवं मन्यते-- विद इति पञ्चमी, तेन `तस्मादित्युत्तरस्य`  [[1|1|66]]  इत्यनन्तराणां तिबादीनामादेशेन भवितव्यम्| न चान्यस्माद्विदेः परस्मैपदान्यनन्तराणि सम्भवति; विकरणैव्र्यवधानात्| विचारसत्तार्थयोश्चात्मनेपदित्वात् परस्मैपदानुपपत्तिः| तस्मात् ज्ञानार्थस्यैव ग्रहणमिति॥"
}


