{
    "a": "6",
    "p": "3",
    "n": "119",
    "msknum": "1672",
    "ssknum": "0",
    "balamanorama": "<<मतौ बह्वचोऽनजिरादीनाम्>> - मतौ । मतुप्प्रत्यये परे बह्वचो दीर्घः स्यात्संज्ञायां, न त्वजिरादीनामित्यर्थः । अमरावतीति । इन्द्रनगर्याः संज्ञेयम् । अमरा अस्यां सन्तीति विग्रहः ।मादुपधायाश्चे॑ति,संज्ञाया॑मिति वा मस्य वः । अजिरवतीति । नदीविशेषस्य संज्ञेयम् । वलयवतीति । अनजिरादित्वेऽप्यसंज्ञात्वान्न दीर्घ इति भावः ।",
    "tattvabodhini": "<<मतौ बह्वचोऽनजिरादीनाम्>> - अमरावतीति ।मादुपधायाश्चे॑ति,संज्ञाया॑मिति वा मतोर्मस्य वः । घञ्मात्रस्योत्तरपदत्वाऽसंभवादाह — ",
    "padamanjari": "  संज्ञायामिति मतोर्वत्वमिति । यद्यप्युदाहृतेषु मादुपधायाः इति वत्वं सिद्धम्, तथापि संज्ञायामत्रापि परत्वादनेनैव वत्वं युक्तम् । प्रत्युदाहरणे च व्रीहिमतीत्यत्रापि नानेन वत्वमित्येतदुपन्यस्तम् । अजिरादिष्वबह्वचां पाठ उषसमस्तार्थः ॥",
    "kashika": "मतौ परतो बह्वचो ऽजिरादिवर्जितस्य दीर्घो भवति संज्ञायाम् विषये। उदुम्बरावती। मशकावती। वीरणावती। पुष्करावती। अमरावती। नद्यां मतुप् [[4|2|85]] इति मतुप्प्रत्ययः। संज्ञायाम् [[8|2|11]] इति मतोर्वत्वम्। बह्वचः इति किम्? व्रीहिमती। अनजिरादीनाम् इति किम्? अजिरवती। खदिरवती। पुलिनवती। हंसकारण्डववती। चक्रवाकवती। संज्ञायाम् इत्येव, वलयवती।",
    "sutra_vishesh": "",
    "mahabhashyam": "",
    "sutra": "मतौ बह्वचोऽनजिरादीनाम्",
    "kaumudiNumber": "1041",
    "kaumudiText": "अमरावती | अनजिरादीनां किम् | अजिरवती | बह्वचः किम् | व्रीहिमती | संज्ञायामित्येव | नेह | वलयवती ॥",
    "nyaas": "`आदिशब्दः प्रकारवचनः` इति| यद्यत्रादिशब्दो व्यवस्थावचन आश्रीयेत, ततो, यान्येव गणे पठन्ते तेषामेव साधुत्वं स्यात्, नान्येषाम्| प्रकारवचन आदिशब्द आश्रीयमाणे सत्यपरिपठितानामपिमपि साधुभावो भवतीत्येतत्? सर्व चेतसि कृत्वाऽ‌ऽविशब्दोऽयं प्रकारवचन इति दर्शयन्नाह--`पृषोदरप्रकाराणि` इत्यादि| प्रकारः=सादृश्यम्| अतस्तद्दर्शयितुमाह--`येषु` इत्यादि| यथा पृषोदरशब्दे लोपकार्यं शास्त्रेणाविहितं दृश्यते, तथान्यत्रापि लोपादिकार्यं शास्त्रेणाविहितं दृश्यते| तानि च पृषोदरप्रकाराणि भवन्ति| `यथोपदिष्टम्` इति| `यथाऽसादृश्यते`  [[2|1|7]]  इति वीपसायामव्ययीभावः| अत एवास्य विवरणं करोति--`यानि यान्युपदिष्टानि` इत्यादि| दिशिस्त्रोच्चारणक्रियः| उपदिष्टान्युच्चारितानीत्तयर्थः| कैः पुनरुपदिष्टानि? शिष्टैः| शिष्टाः पुनराचारनिवासादिना वेदितव्याः| `तानि तथैवानुमन्तव्यानि` इति| यथा तैः प्रयुक्तानि तथैव तानि साधुत्वेनानुमन्तव्यानीत्यर्थः| यदि शिष्टाः शब्देषु प्रमाणं तद किमनयाऽष्टाध्याय्या, शिष्टवचनादेव हि शब्दानां साधुत्वं विज्ञास्यते? उच्यते; शिष्टपरिज्ञानार्थाऽष्टाध्यायी| अष्टाध्यायीमधीयानोऽनधीताष्टाध्यायीकमपि येऽस्यामष्टाध्याय्यां विहिताः शब्दास्तान्? प्रयञ्जानं पश्यन्नेवमध्यवस्यति--शिष्टोऽयमिति, न चासावष्टाध्यायीमधीतवान्, अथ च तस्यां ये व्युत्पादिताः शब्दास्तान्? प्रयुङ्क्ते, नूनमयमन्यानपि जानाति---इत्येषा शिष्टपरिज्ञानार्थाऽष्टाध्यायी| `एवमन्येऽपि` इत्यादि| कप्यआमहीशब्देपूपपदेषु `सुपि स्थः`  [[3|2|4]]  इति तिष्ठतेः कप्रत्ययः| सकारस्य तकारः क्रियते| महीशब्दस्यापि ह्यस्वत्वम्| `दक्षिणतारम्` इति| षष्ठीसमासः| `सर्वनाम्नो वृत्तिमात्रे पुंवद्भावो वक्तव्यः` (वा|104) इति पुंवद्भावः| अथ वा--दक्षिणशब्दस्यायं तीरशब्देन षष्ठीसमासः|`वाचोवादे` इति| वाक्यशब्दस्य वादशब्द उत्तरपदे परतो डकारादेशो भवति| उत्तरपदस्य च वादशब्दस्य वल इत्ययमादेशो भवतीञि प्रत्यये परत इति| वाचं वदतीति `कर्मण्यण्`  [[3|2|1]] --वाग्वाद, तस्यापत्यम्? ` अत इञ्`  [[4|1|95]]  वाङ्वलिः| `षष उत्वम्` इत्यादि| षष्शब्दस्योत्वं भवति दतृ, दश-इत्येतयोरुत्तरपदयोः, उत्तरपदादेः ष्टुत्वं च| षङ्? दन्ता यस्येति बहुव्रीहिः| `वयस दन्तस्य दतृ`  [[5|4|141]]  इति दत्रादेशः--षोडन्| षट्? च दश चेति द्वन्द्वः--षोडश| `धासु वा` इति| उत्वत्यैवायं विकल्पः| ष्टुत्वं तु नित्यमेव भवति| `षोढा, षङ्धा` इति| `अधिकरणविचाले च`  [[5|3|43]]  इति धाप्रत्ययः| अथ किमर्थं धास्विति बहुवचननिर्देशः क्रियते? इत्याह--`बहुवचननिर्देशः` इत्यादि| `षङ्धा` इति| धाञो धेटो वा स्त्रियां `आतोऽनुपसर्गे कः`  [[3|2|3]]  इति कप्रत्ययः| `दाश्यते` इतिष `दाश्रृ दाने` (धातुपाठः-882), नाश्यते` इति, `णश अदर्शने` (धातुपाठः-1194), `दभ्यते` इति, `दम्भ [`दम्भु दम्भने` (1270) इति धातु पाठः] दम्भे--एतेभ्यः कर्मणि घञ्| दुर्शशब्दस्य दाशशब्दादिभिः प्रादिसमासे--दूडाशः दूणाशः, दूडभः| `दम्भेरनुनासिकलोपः` इत्यादि| यदेतत्? `दाशनाशदभध्येषु` (काचवृ|6.3.120) इत्यत्र कृतानुनासिकलोपस्य दम्भेरुच्चारणं तन्निपातनम्, तत एवात्र दम्भेरनुनासिलोपो भवति| पीद उपवसनं येषां ते `पीवोपवसनाः` एवं `पयोपवसनाः`| उभयत्र सकारलोपः| `वर्णागमः` इति| निरुक्तशास्त्रे ये शब्दा व्युत्पाद्यन्ते तेषां पूषोदरादित्वादेव साधुत्वमिष्यति इतीमं श्लोकमाह--`वर्णागमः` इत्यादि| अपूर्वस्य वर्णस्यागमो वर्णागमः--नकारादेरपूर्वस्य वर्णस्य प्राप्तिः, यथा--को जीर्यते कुञ्जर इति| अत्र कुशब्दसय नुगागमः क्रियते| वर्णविपर्ययः--वर्णस्थानव्यत्यासः, यथा `हिसि हिंसायाम्` (धातुपाठः-1456), हिनस्तीति सिंह इत्यत्र पचाद्यचि कृते हकारसकारयोः स्थानव्यत्यासः| वर्णविकारः--वर्णस्य रूपान्तरापत्तिः, यथा--षोडन्निति| अत्र ,खारस्योत्वरूपापत्तिः| दकारस्य च डकाररूपापत्तिः| वर्णनाशः--वर्णस्य लोपः, यथा पृषोदर इति| अत्र तकारस्य लोपः| अर्थातिशयः=अर्थविशेषः, प्रसिद्धादर्थादर्थान्तरम्, तेन धातोर्योगः=सम्बनधः, यथा मह्रां रोतीति मयूरः| अत्र रौते रमणेनार्थेनातिशयेन योगः| एतत्? पञ्चविधं पञ्चप्रकारं निरुक्तम्, निश्चयेनोच्यतेऽर्थोऽनेनेति निरुक्तम्॥"
}


