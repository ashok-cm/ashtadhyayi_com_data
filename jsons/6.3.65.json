{
    "a": "6",
    "p": "3",
    "n": "65",
    "s": "इष्टकेषीकामालानां चिततूलभारिषु ",
    "padachcheda": "इष्टका-इषिका-मालानाम् ६\/३ चिततूलभारिषु ७\/३",
    "anuvritti": "",
    "adhikara": " उत्तरपदे [6।3।1] ",
    "full_sutra": "",
    "siddhantakaumudi_index": "1006",
    "msknum": "1655",
    "ssknum": "0",
    "balamanorama": "<<इष्टकेषीकामालानां चिततूलभारिषु>> - इष्टकेषीका । उत्तरपदे इत्यधिकृतम् । तल्लब्धं पूर्वपदमिष्टकादिभिर्विशेष्यते । तदन्तविधिः । व्यपदेशिवद्भावात्तेषामपि ग्रहणम् । उत्तरपदाधिकारस्यापि पदाधिकाराभ्युपगमात्पदाङ्गधिकारे तस्य तदन्तस्य चे॑ति वचनेन वा तेषां ग्रहणम् । \"इको ह्यस्वः\" इत्यतो ह्यस्व इत्यनुवर्तते । तदाह — इष्टकादीनां तदन्तानां चेति । इष्टकचितमिति । इष्टकादिभिश्चितमिति विग्रहः ।कर्तृकरणे कृते॑ति समासः । तदन्तविधेः प्रयोजनमाह — पक्वेष्टकचितमिति । इषीकातूलमिति । इषीकायास्तूलमिति विग्रहः । तूलमग्रं । शष्पमित्यन्ये । मुञ्जेषीततूलमिति । मुञ्जेषीकायास्तूलमिति विग्रहः । मालभारीति । \"सुप्यजातौ\" इति णिनिः । [सूत्रे]हारिष्विति पाठान्तरम् । ",
    "tattvabodhini": "<<इष्टकेषीकामालानां चिततूलभारिषु>> - इष्टकचितमिति ।कर्तृकरणे कृते॑ति तृतीयासमासः । पक्वेष्टकचितमिति । पदाधिकारात्तदन्तविधिः प्रवर्तत इति भावः । मालभारीति ।मालां बिभर्ती॑त्यर्थः ।सुप्यजातौ॑ इति णिनिः ।हारिषु॑इति पाठान्तरम् ।",
    "padamanjari": "  इष्टकचितमिति । कर्तृकरणे कृता बहुलम् इति समासः । इषीकतूलमिति । षष्ठीसमासः । मालाम्बिभर्तीते मालभारिणी, सुप्यजातौ इति णिनिः । प्रायेण तु हरतिमधीयते, प्रयोगस्तु बिभर्तेः, गाल्लिका मालभारिण्य इति ।  इष्टकादिभिस्तदन्तस्यापि ग्रहणं भवतीति । यथा तु भवति, तथा अलुक्प्रकरण एवोक्तम् ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "इष्टकेषीकामालानां चित तूल भारिनित्येतेषु उत्तरपदेषु यथासङ्ख्यं ह्रस्वो भवति। इष्टकचितम्। इषीकतूलम्। मालभारिणी कन्या। इष्तकादिभ्यस् तदन्तस्य अपि ग्रहणं भवति। पक्वेष्टकचितम्। मुञ्जेषीकतूलम्। उत्पलमालभारिणी कन्या।",
    "mahabhashyam": "",
    "siddhantakaumudi": "इष्टकादीनां तदन्तानां च पूर्वपदानां चितादिषु क्रमादुत्तरपदेषु ह्रस्वः स्यात् | इष्टकचितम् | पक्वेष्टकचितम् | इषीकतूलम् | मुञ्जेषीकतूलम् | मालभारि | उत्पलमालभारि ॥",
    "nyaas": "`इष्टकचितम्` इति| `कर्तृकरणे`  [[2|1|31]]  इत्यादिना समासः| `इषीकतूलम्` इति| षष्ठीसमासः| `मालभारिणी` इति| मालां भर्त्तुं शीलमस्या इति ताच्छील्ये णिनिः  [[3|2|78]] , `उपपदमतिङ्`  [[2|2|19]]  इति समासः| `इष्टकादिभिस्तदन्तस्यापि ग्रहणं भवति` इति| बहुलग्रहणानुवृत्तेरित्यभिप्रायः॥"
}


