{
    "a": "5",
    "p": "3",
    "n": "2",
    "s": "किंसर्वनामबहुभ्योऽद्व्यादिभ्यः ",
    "padachcheda": "किं-सर्वनाम-बहुभ्यः ५\/३ अद्‍व्यादिभ्यः  ५\/३",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  प्राग्दिशो विभक्ति: [5।3।1]  किंसर्वनामबहुभ्योऽद्व्यादिभ्यः [5।3।2] वा [4।1।82]",
    "full_sutra": "किम्-सर्वनाम-बहुभ्यः अद्व्यादिभ्यः प्राक् दिशः विभक्तिः ",
    "siddhantakaumudi_index": "1948",
    "msknum": "2079",
    "ssknum": "0",
    "balamanorama": "<<किंसर्वनामबहुभ्योऽद्व्यादिभ्यः>> - किंसर्वनाम । अद्व्यादिभ्य इति च्छेदः । प्राग्दिश इत्यनुवर्तते । तदाह — प्राग्दिशोऽधिक्रियत इति । विधेयाऽनिर्देशादधिकारोऽयमिति भावः । किमः सर्वनामत्वेऽपि द्व्यादिपर्युदासात्पृथग्ग्रहणम् । द्व्यादिषु किशब्दपाठस्तु त्वं च कश्च कौ, अहं च कश्च कौ इत्यत्रत्यदादीनां मिथः सहौक्तौ॑ इति किमः शेषत्वाऽर्थः । अथ वक्ष्यमाणतसिलादिप्रत्यये परे कार्यविशेषानाह — इदम इशित्यादिना । ",
    "tattvabodhini": "<<किंसर्वनामबहुभ्योऽद्व्यादिभ्यः>> - किंसर्वनाम । द्व्यादिपर्युदासात्किमः पृथग्ग्रहणम् । द्व्यादिषु किंशब्दपाठे प्रयोजनं तु — -त्वं च कश्च कौ ।अहं च कश्च कौ । भवांश्चकश्च कौ इत्यत्र किमः शेषः,त्यदादीनां मिथः सहोक्तौ यत्परं तच्छिष्यते॑इत्युक्तत्वात् ।",
    "padamanjari": "",
    "laghusiddhantakaumudi_index": "1204",
    "laghusiddhantakaumudi": "प्राग्दिशीये परे। इतः॥",
    "kashika": "प्राग्दिशः इत्येव। किमः सर्वनाम्नो बहुशब्दाच् च प्राग्दिशः प्रत्ययाः वेदितव्याः। सर्वनामत्वात् प्राप्ते ग्रहणे द्व्यादिपर्युदासः क्रियते। कुतः , कुत्र। यतः, यत्र। ततः, तत्र। बहुतः, बहुत्र। अद्व्यादिभ्यः इति किम्? द्वाभ्याम्। द्वयोः। प्रकृतिपरिसङ्ख्यानं किम्? वृक्षात्। वृक्षे। प्राग्दिशः इत्येव, वैयाकरणपाशः। सर्वनामत्वादेव सिद्धे किमो ग्रहणम् द्व्यादिपर्युदासात्। बहुग्रहणे सङ्ख्याग्रहणम्। इह न भवति, बहोः सूपात्, बहौ सूपे इति।",
    "mahabhashyam": " किंसर्वनामबहुभ्योऽद्व्यादिभ्यः (2160) (5800 उपसंख्यानवार्तिकम्।। 1 ।।) - बहुग्रहणे संख्याग्रहणम् - (भाष्यम्) बहुग्रहणे संख्याग्रहणं कर्तव्यम्। ःथ्द्य;ह मा भूत्--बहौ, बहोः--ःथ्द्य;ति।। (आक्षेपभाष्यम्) अथ किमर्थं किम उपसंख्यानं क्रियते न सर्वनाम्न ःथ्द्य;त्येव सिद्धम्? (5801 समाधानवार्तिकम्।। 2 ।।) - द्व्यादिप्रतिषेधात्किम उपसंख्यानम् - (भाष्यम्) द्व्यादिप्रतिषेधात्किम उपसंख्यानं क्रियते। अद्व्यादिभ्यः ःथ्द्य;ति प्रतिषेधे प्राप्ते किम उपसंख्यानं क्रियते।। ",
    "siddhantakaumudi": "किमः सर्वनाम्नो बहुशब्दाच्चेति प्राद्गिशोऽधिक्रियते ॥",
    "nyaas": "`कुत्र` इति| `सप्तम्यास्त्रल्`  [[5|3|10]] , पूर्ववत्? कुभावः| `प्रकृतिपरिसंख्यानम्` इति| प्रकृतिपरिगणनम्| `वैयाकरणपाशः` इति| `याप्ये पाशप्`  [[5|3|47]] | अयं चावधेः परो व्य इत्यन्याभ्योऽपि प्रकृतिभ्यो भवति| `सर्वनामत्वादेव सिद्धे` इति| सर्वनामत्वं किमः सर्वादिषु पाठात्| `किमो ग्रहणम्` इत्यादि| किंशब्दोऽयं द्व्यादिषु पठत इति तस्य `द्व्यादिभ्यः` इति पर्युदासः क्रियते| तस्मात्? सर्वनाम्नोऽपि स्वशब्देनोपादानम्| यद्येवं द्विशब्दात्? पूर्वं किंशब्दः पठितव्यः, एवं हि तस्य पृथग्ग्रहणं न कत्र्तव्यमेव भवति? सत्यमेतत्; न सूत्रकारस्येह गणपाठ इति नासावुपालम्भमर्हति| अपि च त्यदादीनां यद्यत्परं तत्तच्छिष्यत इति किमः सर्वैरेव त्यदादिभिः सह विवक्षायां शेय इष्यते--`त्वञ्च कश्च` कौ, भवांश्च कश्च कौ; स चैवं पाठे न सिध्यतीति यथान्यासमेवास्तु| `बहुग्रहणे संख्याग्रहणम्` इति| कथमिह सर्वनामसंज्ञया सर्वादयः संज्ञिनो निर्दिश्यन्ते? तस्मात्? तैः सह निदेशाद्बहुशब्दस्यापि बहुगणादि  [[1|1|22]]  सूत्रेण यस्य संख्यासंज्ञा विहिता तस्यैव संज्ञिता तस्यैव संज्ञिनो ग्रहणं विज्ञायते| `बहोः सूपात्` इति| अत्र वैपुल्यवाची बहुशब्दः॥"
}


