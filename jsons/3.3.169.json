{
    "a": "3",
    "p": "3",
    "n": "169",
    "msknum": "990",
    "ssknum": "0",
    "balamanorama": "<<अर्हे कृत्यतृचश्च>> - अर्हे कृत्यतृतश्च । चाल्लिङिति । योग्येकर्तरि गम्ये कृत्याः, तृच्, लिङ् चेत्यर्थः । त्वं कन्यां वहेरिति । कन्याविवाहस्य योग्य इत्यर्थः ।",
    "tattvabodhini": "<<अर्हे कृत्यतृचश्च>> - अर्हे । योग्ये कर्तरि गम्यमाने कृत्यतृचो भवन्ति । त्वया कन्या वोढ्वया, वहनीया । त्वं कन्यां वोढा । कन्यां वहेरिति । कन्योद्वहने योग्यस्त्वमित्यर्थः । नन्वर्हे किमर्थं कृत्यतृचो विधीयन्ते यावता सामान्येन विहितत्वादनर्हेऽपि भविष्यन्तीति चेत् । अत्राहुः —  अर्हतायां द्योत्यायमप्राप्तो लिङ् विधीयते, तेन तु लिङा बाधा माभूदिति कृत्यतृचोर्विधानम् । न च वासरूपविधिना समीहितसिद्धिः, स्त्र्यधिकारादूध्र्वं तदप्रवृत्तेरिति ।",
    "padamanjari": " अर्हतीत्यर्ह इति । पचाद्यच् । तद्योग्य इति । तच्छब्देन धात्वर्थः परामृश्यते । अर्हे कर्तरि गम्यमान इति । क्वचिद्वाच्ये, क्वचिद्गम्यमान इत्युभयथानुग्रहाय गम्यमान इत्युक्तम् । क्वचिद् वाच्ये गम्यमाने वेति पाठः, तत्र यथासम्भवमित्यन्वयः । तत्र तृच् अजर्यकुप्यादिषु, कृत्याश्च वाच्यत्वे भवन्ति; लिङ् भव्यगेयादिषु, कृत्याश्चोभयत्र भवन्ति । अथ कस्मात् ठ्कृत्यतृचौऽ इति सूत्रे कृत्यभेदविवक्षया बहुवचनम्, इह तु सामान्यविवक्षया द्विवचनम् ? क्वचितु वृतावपि बहुवचनमेव पठ।ल्ते । तेन बाधा मा भूदिति । वासरूपविधिश्च नावश्यं भवतीत्यनन्तरमेवोक्तम् ॥",
    "kashika": "अर्हति इति अर्हः, तद्योग्यः। अर्हे कर्तरि वाच्ये गम्यमाने वा धातोः कृत्यतृचः प्रत्यया भवन्ति, चकाराल् लिङ् च। भवता खलु कन्या वोढव्या, वाह्रा, वहनीया। भवान् खलु कन्याया वोढा। भवान् खलु कन्यां वहेत्। भवानेतदर्हेतिति। अथ कस्मादर्हे कृत्यतृचो विधीयन्ते, यावता सामानेन विहितत्वादर्हे ऽपि भविस्यन्ति? यो ऽयम् इह लिङ् विधीयते, तेन बाधा मा भूतिति। वासरूपविधिश्च अनित्यः।",
    "sutra_vishesh": "कृत्प्रत्ययप्रकरणम् - विशिष्टे अर्थे \"कृत्य\", \"तृच्\", \"लिङ्\"  प्रत्ययविधानम्",
    "mahabhashyam": "",
    "sutra": "अर्हे कृत्यतृचश्च",
    "kaumudiNumber": "2822",
    "kaumudiText": "चाल्लिङ् | त्वं कन्यां वहेः ॥",
    "nyaas": "`वोढव्यः`इति| `हो ढः`  [[8|2|31]] , `झषस्तथोर्धोऽधः`  [[8|2|40]] , `ष्टुना ष्टुः` [[8|4|40]] , `ढो धे लोपः`  [[8|3|13]]  , `सहिवहोरोदवर्णस्य`  [[6|3|111]]  इत्येते विधयः कत्र्तव्याः| `अथ`इत्यादि द्वेष्यम्| `योऽयम्` इत्यादि परीहारः| वासरूपविधिः स्त्र्धिकारात् परेण नावश्यम्भवतीत्युक्तमेव॥"
}


