{
    "a": "6",
    "p": "3",
    "n": "53",
    "msknum": "1647",
    "ssknum": "0",
    "balamanorama": "<<पद् यत्यतदर्थे>> - पद्यत्य । पद — यति — अतदर्थे इति च्छेदः । पद्या इति । विध्यत्यधनुषेति यत्प्रत्ययः । पाद्यमिति ।पादार्घाभ्यां चे॑ति तादर्थ्ये यत्प्रत्ययः । इके चरताविति । चरत्यर्थे विहितस्य ष्ठनो य इकादेशः, तस्मिन्परे पादस्य पत्स्यादित्युपसङ्ख्यानमित्यर्थः । ",
    "tattvabodhini": "<<पद् यत्यतदर्थे>> - पद्याइति ।विध्यत्यधनुषे॑ति यत् । पाद्यमिति ।पादार्घाभ्यां चे॑ति यत् । पूर्वसूत्रे आज्यात्यादिषु प्राण्यङ्गस्यैव करणत्वसंभवादिहापि तद्वचन एव पादशब्दो गृह्रते, न परिमाणवचनः । तेनद्वाभ्यां पादाभ्यां क्रीतं द्विपाद्यं, त्रिपाद्य॑मित्यत्रपणपादमाषे॑ति यति पदादेशो न भवति । एतच्च वृत्तिहरदत्तग्रन्थयोः स्पष्टम् ।",
    "padamanjari": "  इके चरताविति । चरत्यर्थे इक् प्रत्ययः कृत्प्रत्ययस्तत्रेत्यर्थः । एतद्वार्तिकादर्शनात्पर्पादिषु पादः पच्च इति पठितम् ।  शरीरावयवस्येति । व्याख्यानमत्र शरणम् । अपर आह - पूर्वज्ञ तावच्छरीरावयवस्य ग्रहणम्, तस्यैवाज्यादिषु करणत्वसम्भवत इहापि स एवानुवर्तते । ऋचः शे इत्यत्र ऋग्विषये शरिरावयवस्यासम्भवाच्छतुर्थभागवचनस्य ग्रहणमिति । तेनेत्यादि । पणपादमाषशतात् इत्यत्र हि परिमाणवचनैः पणादिभिः साहचर्यात्परिमाणस्य ग्रहणम्, न शरीरावयवस्य । द्विपाद्यमिति । तेन क्रीतम् इत्यत्रार्थे यत्प्रत्ययः । इदमप्यत्र शक्यं वक्तुम् - पादेन यद्विशेष्यते, पादस्य यो यत्, कश्च पादस्य यत् यस्ततो  एविहितः, द्विपाद्यमित्यत्र तु पादशब्दान्ताद् द्विगोर्यद्विहित इति ॥",
    "kashika": "यत्प्रत्यये परतः पादस्य पदित्ययम् आदेशो भवत्यतदर्थे। पादौ विध्यन्ति पद्याः शर्कराः। पद्याः कण्टकाः। अतदर्थे इति किम्? पादार्थम् उदकं पाद्यम्। पद्भाव इके चरतावुपसङ्ख्यानम्। पादभ्यां चरति पदिकः। पर्पादिभ्यः ष्ठन् [[4|4|10]] इति पादशब्दात् ष्ठन् प्रत्ययः। शरीरावयववचनस्य पादशब्दस्य ग्रहणम् इह इष्यत्, तेन पणपादमाषशतद् यत् [[5|1|34]] इत्यत्र पदादेशो न भवति। द्विपाद्यम्। त्रिपाद्यम्।",
    "sutra_vishesh": "",
    "mahabhashyam": " पद्यत्यतदर्थे (2912) (6455 उपसंख्यानवार्तिकम् ।। 1 ।।) - पद्भावे इके चरतावुपसंख्यानम् - पद्भावे इके चरतावुपसंख्यानं कर्तव्यम् । पादेन चरति--पदिकः ।। ",
    "sutra": "पद् यत्यतदर्थे",
    "kaumudiNumber": "991",
    "kaumudiText": "पादस्य पत्स्यादतर्थे यति परे | पादो विध्यन्ति पद्याः शर्कराः | अतदर्थे किम् | पादार्थमुदकं पाद्यम् | पादार्घाभ्यां च <{1093}> इति यत् ॥ |<!इके चरतावुपसंख्यानम् !> (वार्तिकम्) ॥ पादाभ्यां चरति पदिकः | पर्पादित्वात् ष्ठन् ॥",
    "nyaas": "`पद्याः` इति| `विध्यत्यधनुषा`  [[4|4|83]]  इति यत्| `पाद्यम्` इति| पादशब्दात्? `तादर्थ्ये यत्`  [[5|4|24]]  इत्यनुवर्तमाने `पादार्घाभ्याञ्च`  [[5|4|25]]  इति यत्| `पद्भावे` इत्यादि| पद्भावे कत्र्तव्येऽस्मश्चरत्यर्थे य इक्? तस्मिन्? कृते पद्भावस्योपसंख्यानम्=प्रतिपादनं कत्र्तव्यमित्यर्थः| तत्रेदं प्रतिपादनम्--पदिति योगविबागात्? सिद्धमिति| पर्पादिष्वेव `पादः पच्च्`  [[4|4|10]]  इति पाठात्? सिद्धमिति वा| `शरीरावयवस्य` [`शरीरावयववचनस्य--काशिका] इत्यादि| कुतः पुनरेतल्लभ्यते? केचिदाहुः--पूर्वसूत्रे सामथ्र्याच्छरीरावयवसय पादशब्दस्य ग्रहणम्| तत्राज्यातिप्रभृतीनि त्रीण्युत्तरपदानि गमनार्थानि, चतुर्थं तु हननार्थम्| तेषु गमनाधिषु प्राण्यङ्गस्यैव पादशब्दस्य करणभावः सम्भवति, नैतरस्य| तस्मात्? तत्र प्राण्यह्गवाचिनः पादशब्दस्य ग्रहणम्, इहपि तदेवानुवत्र्तत इति युक्तम्--शरीरावयवस्य ग्रहणमिति| यद्येवम्, तदा `ऋचः शे`  [[6|3|55]]  इत्यत्रापि शरीरावयवस्य ग्रहणं स्यात्? नैष दोषः; ऋक्सम्बन्धिन शरारावयववचनस्यासम्भवात्| चतुर्थभागवचनः पादशब्दोऽत्रि ग्रहिष्यते| `तेन` इत्यादि| यत एवं शरारावयववचनपादशब्दस्येह ग्रहणम्, तेन `पणपादमाष`  [[5|1|34]]  इत्यादो सूत्रे यः पादशब्दस्तस्य न पदादेशो भवति; न ह्रसौ शरीरावयववचनः, कि तर्हि? परिमाणवचनः| कुत एतत्? पणादिभिः परिमाणवचनैः साहचर्यात्| `द्विपाद्यम्, त्रिपाद्यम्` इति| `तेन क्रीतम्`  [[5|1|36]]  इत्यर्थे यत्प्रत्ययः॥"
}


