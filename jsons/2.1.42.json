{
    "a": "2",
    "p": "1",
    "n": "42",
    "msknum": "0",
    "ssknum": "0",
    "balamanorama": "<<ध्वाङ्क्षेण क्षेपे>> - ध्वाङ्क्षेण क्षेपे ।ध्वांक्षे॑त्यर्थग्रहणम्, व्याख्यानात् । तदाह — ध्वाङ्क्षवाचिनेति ।क्षेप॑पदं व्याचष्टे — निन्दायामिति । तीक्र्षध्वाङ्क्ष इति । ध्वाङ्क्षः=काकः, स इव यो गुरुकुले चिरं न तिष्ठति स इत्यर्थः । एवं हि निन्दा भवति । अर्थग्रहणस्य प्रयोजनमाह — तीर्थकाक इति । ",
    "tattvabodhini": "",
    "padamanjari": "  ठ्स्वं पूपं शब्दस्यऽ इति वचनात्पर्यायाणां न प्राप्नेतीत्य आह - ध्वाङ्क्षेणेत्यर्थग्रहणमिति। व्याख्यानाच्चैतदवसीयते। तीर्थे ध्वाङ्क्ष इवेति। उपमानोपमोयभावे सति क्षेपो गम्यते, नान्यथेतीवशब्दः प्रयुक्तः। यथा तीर्थे ध्वाङ्क्षा न चिरं स्थातारो भवन्ति, एवं कार्येष्वनवस्थितस्तीर्थध्वाङ्क्ष इर्तर्थः, तदाह - अनवस्थित इत्यर्थ इति। वृतौ त्विवार्थस्यान्तर्भावादिवशब्द्सयाप्रयोगः॥",
    "kashika": "ध्वाङ्क्षेण इत्यर्थग्रहनम्. धवाङ्क्षवाचिना सुबन्तेन सह सप्तम्यन्तं सुबन्तं सुबन्तं समस्यते, तत्पुरुषश्च समासो भवति क्षेपे गम्यमाने. तीर्थे ध्वाङ्क्ष इव तीर्थध्वाड्क्षः. अनवस्थितः इत्यर्थः. तीर्थकाकः. तीर्थवायसः. क्षेपे इति किम्? तीर्थे ध्वाङ्क्षस्तिष्थति.",
    "sutra_vishesh": "समासप्रकरणम् - सप्तमीतत्पुरुषसमासः",
    "mahabhashyam": " ध्वाङ्क्षेण क्षेपे (390) (249 तत्पुरुषसंज्ञासूत्रम् ।। 2।1।2 आ.28 ।।) (इष्टानुपपत्तिपरिहाराधिकरणम्) (1276 वार्तिकम् ।। 1 ।।) ।। ध्वाङ्क्षेणेत्यर्थग्रहणम् ।। (व्याख्याभाष्यम्) ध्वाङ्क्षेण क्षेपेऽर्थग्रहणं कर्तव्यम्। इहापि यथा स्यात्--तीर्थकाक इति।। (आक्षेपभाष्यम्) क्षेप इत्युच्यते। क इह क्षेपो नाम?।। (समाधानभाष्यम्) यथा तीर्थकाका न चिरं स्थातारो भवन्ति। एवं यो गुरुकुलानि गत्वा न चिरं तिष्ठति स उच्यते तीर्थकाक इति।। ध्वाङ्क्षेण ।। 41 ।। ",
    "sutra": "ध्वाङ्क्षेण क्षेपे",
    "kaumudiNumber": "719",
    "kaumudiText": "ध्वाङ्क्षवाचिना सह सप्तम्यन्तं समस्यते निन्दायाम् | तीर्थे ध्वाङ्क्ष इव तीर्थध्वाङ्क्षः | तीर्थकाकः ॥",
    "nyaas": "`ध्वाङक्षेणेत्यर्थग्रहणम्` इति| अर्थप्रधानत्वान्निर्देशस्य| यत्र हि शब्दप्रधानो निर्देशस्तत्र स्वरूपग्रहणं भवति, अन्यत्र त्वर्थग्रहणमेवेति प्रतिपादितमेतत् प्राक्| अर्थप्रधानत्वन्तु निर्देशस्याविच्छिन्नाचार्यपारम्पर्योपदेशाद्विज्ञायते| बहुलग्रहणानुवृत्तेरर्थस्येदं ग्रहणं वा| अपि च `क्षेपे` इत्युच्यते, क्षेपश्चार्थकारित एवेत्यर्थग्रहणमेव युक्तम्| अर्थग्रहणे च सति ध्वाङक्षपर्यायैरपि समासो भवति, अत आह-- `ध्वाङक्षवाचिना` इत्यादि| `तीर्थे ध्वाङक्ष इव` इति| उपमानभावे सति ध्वाङक्षस्य क्षेपो गम्यते,नान्यथेति दर्शयितुमिवशब्दः प्रयुक्तः| समासे तु समास एवोपमानार्थस्यान्तर्भूतत्वादिवशब्दो गतार्थो न प्रयुज्यते| यथैव हि तीर्थ ध्वाङक्षश्चिरं स्थातारो न भवन्ति, तद्वदन्योऽपि यः कार्यं प्रत्यनवस्थितः स `तीर्थध्वाङक्षः` इत्युच्यते, यदाह-- `अनवस्थित इत्यर्थः` इति| कार्यं प्रत्यनवस्थितत्वमेव क्षेपः॥"
}


