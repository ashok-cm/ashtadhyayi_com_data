{
    "a": "4",
    "p": "4",
    "n": "79",
    "s": "एकधुराल्लुक् च ",
    "padachcheda": "एकधुरात् ५\/१ लुक् १\/१ च  ०\/०",
    "anuvritti": " तत् २\/१ [4।4।76],  वहति (क्रियापदम्) [4।4।76], खः 1\/1\/ [4।4।78]",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  प्राग्घिताद्यत् [4।4।75] समर्थानां प्रथमाद्वा [4।1।82] ",
    "full_sutra": "\"तत् वहति\" इति एकधुरात् खः लुक् च",
    "siddhantakaumudi_index": "1631",
    "msknum": "0",
    "ssknum": "0",
    "balamanorama": "<<एकधुराल्लुक् च>> - एकधुराल्लुक् च । एकधुराशब्दाद्द्वितीयान्ताद्वहतीत्यर्थे खः स्यात् । तस्य पक्षे लुगित्यर्थः । एकधुरीणः । एकधुर इति । एकधुरां वहतीत्यर्थः ।",
    "tattvabodhini": "<<एकधुराल्लुक् च>> - एकधुराल्लुक् च । चात्खः । एवं च प्राकरणिकस्य यतो लुक्, खस्य तु विधानसामथ्र्याच्छ्रवणमिति फलितं, तदाह — -एकधुरीण इत्यादि ।",
    "padamanjari": " एकधुरादिति निर्देशः सर्वधुरादित्यनेन व्याख्यातः । चकारेण खोऽनुकृष्यते, तेन स तावद्विधेयः, प्रत्ययादर्शनस्य च लुक् संज्ञा । न चान्योऽत्र प्रत्ययः, तेन खस्यैव लुग्विज्ञायते, तस्य यदि लुक् स्याच्चकारेणानुकृष्य विधानमनर्थकं स्यात् । एकधुराल्लुगिति वक्तव्यम्, लुक् स्वभावादनन्तरस्व खस्य प्राकरणिकस्य यतो वा विधिरनुमास्यते, तदाह---तस्य च तुग्भवतीति एकधुरीण इति । एकां धुरं वहतीति तद्धितार्थे समासः, तत्रोक्तोऽकारः समासान्तः, ततः खः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "तद् वहति इत्येव। एकधुराशब्दाद् द्वितीयासमर्थाद् वहति इत्येतस्मिन्नर्थे खः प्रत्ययो भवति, तस्य च लुग् भवति। वचनसमार्थ्यात् पक्षे लुग् विधीयते। एकधुराम् वहति एकधुरीणः, एकधुरः।",
    "mahabhashyam": "",
    "siddhantakaumudi": "एकधुरां वहति एकधुरीणः | एकधुरः ॥",
    "nyaas": "`एकधुरात्` इत्ययमपि शब्दरूपापेक्षया निर्देशः| अर्थापेक्षया हि परवल्लिङ्गता भवति| अत्रापि पूर्ववत् समाससमासान्तौ वेदितव्यौ| वचनसामथ्र्यात्पक्षे लुग्विधीयते| यदि हि नित्यो लुक् स्यात्, खस्य विधानमनर्थकं स्यात्, यत एव हि लुकं विदध्यात्|ननु चैकधुरशब्दात् केनचिद्विहितो न स्यात्, तस्य कथं लुक् शक्यते विज्ञातुम्? लुग्वचनादेव यतोऽपि विधिरनुगम्यत इत्यदोषः॥"
}


