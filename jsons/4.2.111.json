{
    "a": "4",
    "p": "2",
    "n": "111",
    "s": "कण्वादिभ्यो गोत्रे ",
    "padachcheda": "कण्वादिभ्यः ५\/३  गोत्रे ७\/१",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  प्राग्दीव्यतोऽण् [4।1।83]   समर्थानां प्रथमाद्वा [4।1।82] ",
    "full_sutra": "",
    "siddhantakaumudi_index": "1332",
    "msknum": "0",
    "ssknum": "0",
    "balamanorama": "<<कण्वादिभ्यो गोत्रे>> - कण्वादिभ्यो गोत्रे । काण्व्यस्येति । कण्वस्य गोत्रापत्यं काण्व्यः । गर्गादियञ् । काण्व्यस्य छापवादोऽण् ।यस्येति चे॑त्यकारलोपः ।आपत्यस्य चे॑ति यकारलोपः । \"काण्वा\" इति रूपम् ।",
    "tattvabodhini": "",
    "padamanjari": " गोत्रमिह न प्रत्ययार्थ इति । शेषाधिकारस्य बाधप्रसङ्गात् । न च प्रकृतिविशेषणमिति । कण्वादीनामगोत्रप्रत्ययान्तानां गोत्रे वृत्यसम्भवात् । कण्वादिभ्यो गोत्रे यः प्रत्ययो विहित इति । प्रतिपदविहितो यञेव गृह्यते । एवं च कृत्वा गोत्रमपि पारिभाषिकं गृह्यते, न त्वपत्याधिकारादन्यत्र लौकिकं गोत्रं गृह्यत इत्यपत्यमात्रस्य ग्रहणम्---कण्वो देवताऽस्येति । ननु ठ्कण्वादिभ्यःऽ इत्युच्यमाने कथमणन्तात्प्रसङ्गः ? कथं वा यञन्तेभ्यः स्याद् येनेष्ट्ंअ तावत्सिद्ति ? एवं मन्यते---केवलेभ्यः कण्वादिभ्य औत्सर्गिक एवाण्, सिध्यति, छापवादत्वाद्योगस्य कण्वाद्यवयवे तद्धितान्ते कण्वादिश्ब्दो वर्तिष्यत इति ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "गोत्रम् इह न प्रत्ययार्थो न च प्रकृतिविशेषणम्। तर्ह्येवं सम्बध्यते, कण्वादिभ्यो गोत्रे यः प्रत्ययो विहितः, तदन्तेभ्य एव अण् प्रत्ययो भवति शैषिकः। छस्य अपवादः। काण्वाः छात्राः। गौकक्षाः।",
    "mahabhashyam": "",
    "siddhantakaumudi": "एभ्यो गौत्रप्रत्ययान्तेभ्योऽण् स्यात् | कण्वो गर्गादिः | काण्वस्य छात्राः काण्वाः ॥",
    "nyaas": "`गोत्रग्रहणमिह न प्रत्ययार्थम्` इति| शेषाधिकारात्| यदि हि प्रत्ययार्थः स्यात्, शेषाधिकारो वाच्येत| `{न च--काशिका पदमञ्जरी च} न प्रकृतिविशेषणम्`िति)| असम्भवात्| न हि कण्वादीनां परमप्रकृतिरूपाणामेव गोत्रार्थत्वं सम्भवति| तर्हि गोत्रग्रहणं सम्बध्येतेत्येवमर्थं पृच्छति| `एवम्` इत्यादिना प्रत्ययविधिविशेषणं गोत्रग्रहणमिति दर्शयित्वा तेन गोत्रप्रत्ययान्तेभ्यः कण्वादिभ्योऽण् भवतीति दर्शयति| `छस्यापवादः` इति| गोत्रप्रत्ययान्तानां कण्वादीनां वृद्धत्वात्| `काण्वाः, गौकक्षाः`इति| कण्वगोकक्षशब्दाभ्यां गोत्रापत्ये गर्गादि  [[4|1|105]]  इत्वाद्यञ्, तदन्तादण्, `आपत्यस्य`  [[6|4|151]]  इत्यादिना यलोपः| `काण्वः` इति| `सास्य देवता`  [[4|2|23]]  इत्यण्॥"
}


