{
    "a": "6",
    "p": "3",
    "n": "55",
    "msknum": "0",
    "ssknum": "0",
    "balamanorama": "<<ऋचः शे>> - ऋचः शे । शस्य शस्प्रत्ययैकदेशस्यानुकरणात्सप्तमीत्यभिप्रेत्योदारति — पच्छ इति ।सङ्ख्यैकवचनाच्च वीप्साया॑मिति पादशब्दाच्छस् । तद्दितश्चासर्वविभक्ति॑रित्यव्ययत्वम्, नत्विह लोमादिशस्य ग्रहणं, लोमादौ पादशब्दस्य पाठाऽभावात् । पादशः कार्षापणं ददातीति । कार्षापणाख्यापरिमाणविशेषं सुवरह्णादिकं पादं पदां ददातीत्यर्थः । ",
    "tattvabodhini": "<<ऋचः शे>> - ऋचः शे ।शे॑ इति शस्प्रत्ययस्येदमनुकरणम्, लोमादिषु पादशब्दस् । पाठाऽभावान्मत्वर्थे शो न संभवतीति भावः ।",
    "padamanjari": "  शे इति शस्प्रत्ययस्येदमेकदेशानुकरणम्, अन्यस्य शशब्दस्या सम्भवात् । ननु च सम्भवत्ययम्, पादे शेते अधिकरणे शेतेः इत्यच् पादश इति । नास्त्यस्य सम्भवः, न हि ऋक्पादे कश्चिच्छेते । यच्च लोमादिभ्यः  एशः, तस्याप्यसम्भव तएव लोमादिषु पादशब्दस्याभावात् ॥",
    "kashika": "ऋक्षम्बन्धिनः पादशब्दस्य शे परतः पदित्ययम् आदेशो भवति। पच्छो गायत्रीं शंसति। पादं पादं शंसति इति सङ्ख्यैकवचनाच् च वीप्सायाम् [[5|4|43]] इति शस् प्रत्ययः। ऋचः इति किम्? पादशः कार्षापणं ददाति इति।",
    "sutra_vishesh": "",
    "mahabhashyam": "",
    "sutra": "ऋचः शे",
    "kaumudiNumber": "993",
    "kaumudiText": "ऋचः पादस्य पत्स्याच्छे परे | गायत्रीं पच्छः शंसति | पादं पादमित्यर्थः | ऋचः किम् | पादशः कार्षापणं ददाति ॥",
    "nyaas": "`शे` इति तद्धितस्य शस्प्रत्ययस्यावयवभूतो यः शशब्दस्तस्येह ग्रहणम्; ऋक्पादात्? परसयासम्भवात्| ननु च पादे शेते इति `अधिकारणे शेतेः`  [[3|2|15]]  इत्यचि कृते पादश इतयत्र शीङ्सम्बन्धी शशब्दः सम्भवति? नैतदस्ति; न हि ऋक्पाद उपपदे शेतेर्धातोरचा भवितव्यम्; तत्र तु शयनग्सम्भवत्, अनभिधानाद्वा| योऽपि `लोमादिपामादिपिच्छादिब्यः सनेलचः`  [[5|2|99]]  इति शो विधीयते, सोऽपि नैव ऋक्पादत्? परः सम्भवति; तत्रानभिधानात्| लोमादिषु तस्यापाठाच्च॥"
}


