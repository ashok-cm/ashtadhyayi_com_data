{
    "a": "4",
    "p": "1",
    "n": "101",
    "s": "यञिञोश्च ",
    "padachcheda": "यञ्-इञोः ६\/२ च ०\/०",
    "anuvritti": "गोत्रे 7\/1 [4।1।98], फक्  १\/१ [4।1।99] , तस्य 6\/1 [4।1।92], अपत्यम् 1\/1 [4।1।92]",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  समर्थानां प्रथमाद्वा [4।1।82]  प्राग्दीव्यतोऽण् [4।1।83]   ",
    "full_sutra": "\"तस्य गोत्रे अपत्यम्\" (इति) यञ्-इञोः  फक्",
    "siddhantakaumudi_index": "1103",
    "msknum": "1704",
    "ssknum": "684",
    "balamanorama": "<<यञिञोश्च>> - यञिञोश्च । \"गोत्रे\" इत्यधिकृतं यञिञोर्विशेषणं, नतु विधेयस्य फकः, व्याख्यानात् । तदाह — गोत्रे यौ यञिञाविति । सामथ्र्याद्यून्ययम् । न हि गोत्रप्रत्ययात् गोत्रप्रत्ययोऽस्ति, \"एको गोत्रे\" इति नियमात् । अनातीति । गर्गस्य गोत्रं गार्ग्यः । गर्गादित्वाद्यञ् । गाग्र्यस्यापत्यं युवेत्यर्थे यञन्तात्फकि आयन्नादेशअनाती॑ति पर्युदासात्आपत्यस्य चे॑ति यलोपाऽभावे णत्वे \"गाग्र्यायण\" इति रूपमित्यर्थः । दाक्षायण इति । दक्षस्य गोत्रापत्यं दाक्षिः, अत इञ्, दाक्षेरपत्यं युवा दाक्षायणः । इञन्तात्फक् । गोत्रे किम्  । सुतङ्गमस्यादूरभव इत्यर्थेसुतङ्गमादिभ्य इ॑ञितीञि सौतङ्गमेरपत्ये न फक् ।",
    "tattvabodhini": "<<यञिञोश्च>> - यञिञोश्च ।अधिकारप्राप्तं गोत्रग्रहणं यञिञोर्विशेषणं न तु विधेयस्य फकः, व्याख्यानात् । तदेतदाह — -गोत्रे याविति । गोत्रे किम् ।द्वीपादनुसमुद्रं॑यञ॑द्वीपे भवो द्वौप्यः । सुतङ्गमादिभ्यश्चातुरर्थिक इञ् । सौतङ्गमिः । तदपत्ये फक्मा भूत् । फक्स्यादिति । सामथ्र्याद्यृन्ययम् ।",
    "padamanjari": " गोत्रग्रहणेन यञिञौ विशेष्येति इति । गोत्रे यौ यञिञौ विहितावित्येवम् । न चैव प्रत्ययार्थस्यापत्यस्याविशेषितत्वादपत्यमात्रे प्रत्ययप्रसङ्ग इत्याह---तदन्ताद्यौउन्येवायं प्रत्यय इति । एवकारः पौनर्वचनिकः--न केवलं पूर्व एव प्रत्ययो यूनि भवति, यमपि यून्येवेति । कस्मात् ? इत्याह---गोत्राद्यौउनीति वचनादिति ॥",
    "laghusiddhantakaumudi_index": "1015",
    "laghusiddhantakaumudi": "गोत्रे यौ यञिञौ तदन्तात्फक् स्यात्॥",
    "kashika": "यञन्तातिञन्ताच् च प्रातिपदिकादपत्ये फक् प्रत्ययो भवति। गार्ग्यायणः। वात्स्यायनः। इञन्तात् दाक्षायणः। प्लाक्षायणः। द्वीपादनुसमुद्रं यञ् [[4|3|10]], सुतङ्गमादिभ्य इञ् [[4|2|80]] इत्यतो न भवति। गोत्रग्रहणेन यञिञौ विशेष्येते। तदन्तात् तु यून्येव अयं प्रत्ययः, गोत्राद् यूनि प्रत्ययो भवति इति वचनात्।",
    "mahabhashyam": "",
    "siddhantakaumudi": "गोत्रे यौ यञिञौ तदन्तात् फक् स्यात् | अनाति इत्युक्तेः आपत्यस्य-<{1082}>इति यलोपो न, गार्ग्यायणः | दाक्षायणः ॥",
    "nyaas": "अथ `द्वीपादनुसमुद्रं यञ्`  [[4|3|10]]  इति यो यञ् विहितः, यश्च `वृञ्छण्`  [[4|2|79]] इत्यादिना सूत्रेण सुतङ्गमादिभ्य इञिति तदन्तात् कस्मान्न भवति, न ह्रत्र कश्चिद्विशेष उपात्तः?इत्यत आहः-- `द्वीपादनुसमुद्रं यञ्` इत्यादि| गोत्रग्रहणेन ह्रत्र यञिञौ विशेष्येते-- गोत्रे यौ यञिञाविति| न च `द्वीपात्`  [[4|3|10]]  इत्यादिना गोत्रे यञ् विहितः,किं तर्हि? जातादावर्थविशेषे| नापि सुतङ्गमादिभ्यो गोत्रे इञ् विहितः, किं तर्हि? तदस्मिन्नस्तीति देशे` (4.2.68,70) इत्येवमादिषु चतुष्र्वर्थेषु, तेन तदन्तान्न भवति| यदि तर्हि गोत्रग्रहणेनेह यञिञौ विशेष्येते, न प्रत्ययार्थः, एवं सति क्वायं प्रत्ययो भवतीति न विज्ञायत इत्यत आह--`तदन्तात्` इत्यादि| कस्मात् तदित्याह-- `गोत्राद्यूनीति वचनात्` इति॥"
}


