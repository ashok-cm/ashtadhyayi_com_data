{
    "a": "7",
    "p": "1",
    "n": "64",
    "s": "लभेश्च ",
    "padachcheda": "लभेः ६\/१ च ०\/०",
    "anuvritti": " अ-शप्-लिटो: ७\/२  [7।1।63] , अचि ७\/१ [7।1।62],  नुम् १\/१ [7।1।59]",
    "adhikara": " अङ्गस्य [6।4।1] ",
    "full_sutra": "लभे: अशप्-लिटप: अचि नुम् ",
    "siddhantakaumudi_index": "2582",
    "msknum": "827",
    "ssknum": "0",
    "balamanorama": "<<लभेश्च>> - लभेश्च । लभेरपि नुम् स्यादचि, नतु शब्लिटोरित्यर्थस्य स्पष्टत्वादनुक्तिः । अररम्भदिति । नुमि कृते संयोगपरत्वेन अकारस्य लघुत्वाऽभावान्न सन्वत्त्वमिति भावः ।हि गतौ वृद्धौ चे॑त्यस्माच्चङिअजीहय॑दित्यत्रहेरचङी॑ति हकारस्य कुत्वं नेत्याह —  हेरचङीति ।अत्स्मृदृत्वरे॑ति सूत्रं चुरादौ \"प्रथ प्रख्याने\" इति धातौ व्याख्यातम् । असस्मरदिति । अत्र \"सन्यतः\" इतीत्त्वे प्राप्ते अत्त्वम् । अत एव ज्ञापकादनेकहल्व्यवधानेऽपि लघुपरत्वमित्युक्तं प्राक् । संयोगपरत्वेन लघुत्वाऽभावान्नाऽभ्यासदीर्घः । अददरदिति । \"दृ विदारणे\" इत्यस्य रूपम् । अत्रापि \"सन्यतः\" इत्यस्यापवादोऽयम् । दीर्घमाशङ्क्याह —  तपरत्वसामथ्र्यादिति । अतत्वरत् । अपप्रथत् । अमम्रदत् । अतस्तरत् । अपस्पशत् ।",
    "tattvabodhini": "<<लभेश्च>> - योगविभागःआङो यी॑त्यत्र लभेरेवानुवृत्तर्यथा स्यादिति ।* काण्यादीनांवेति वक्तव्यं । काण्यादीनामिति ।कण निमीलने॑ । रण शब्दे॑ ।श्रम छेदने॑ ।हेठ बिबाधायाम् । षट् ।ह्वेञ् स्पर्धायां शब्दे च॑ ।वण शब्दे॑ ।लुट (ठ) प्रतिघाते॑ लुप्लृ छेदने॑ । लोपीति णिजन्तनिर्देशः । लापयतीति । पाठान्तरम् । लप व्यक्तायां वाचि । केचित्तु लप हेठ इति पठन्ति । न्यासे चत्वारः ।चण दाने॑ ।लुठ स्तेये॑ भ्वादिः । चुरादौ दण्डकपाठे भाषार्थकोऽपि । अजिहेठत् ।",
    "padamanjari": "  डुलभष् प्राप्तौ, अनुदातेन । लम्भो वर्तत इति । उपसर्गादेव खल्घञोः इति नियमस्य वक्ष्यमाणत्वादपपाठोऽयम् । खनो घ च इति चकाराद् भगः पदम् इतिवत् घप्रत्यय इत्येके । योगविभाग उतरार्थ इति । उतरोविधिर्लभेरेव यथा स्याद्रभेर्मा भूत् । किञ्च - शिब्लिटोर्यथासंख्यनिरासार्थश्च ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "लभेश्च अजादौ प्रत्यये शब्लिड्वर्जिते नुमागमो भवति। लम्भयति। लम्भकः। साधुलम्भी। लम्भंलम्भम्। लम्भो वर्तते। अशब्लिटोः इत्येव, लभते। लेभे। अचि इत्येव, लब्धा। लभेश्च पृथग्योगकरनम् उत्तरार्थम्।",
    "mahabhashyam": "",
    "siddhantakaumudi": "अररम्भत् | अललम्भत् | हेरचङि---<{2531}> इति सूत्रे अचङीत्युक्तेः कुत्वं न | अजीहयत् | अत्स्मृदॄत्वरप्रथम्रदस्तॄस्पशाम् <{2566}> | असस्मरत् | अददरत् | तपरत्वसामर्थ्यादत्र लघोर्न दीर्घः ॥",
    "nyaas": "`पृथग्योगकरणमुत्तरार्थम्` इति| उत्तरत्रूत्रेण लभेरेव कार्यं यथा स्यात्| रभेर्मा भूदिति| यदि `रभिलभ्योरशव्लिटोः` इत्येको योगः क्रियते, ततो रभिरित्यनुवृत्तिरुत्तरत्र स्यात्| अतश्च तस्याप्युत्तरत्र कार्यं प्रसज्येत॥"
}


