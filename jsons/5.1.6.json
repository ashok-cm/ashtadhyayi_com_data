{
    "a": "5",
    "p": "1",
    "n": "6",
    "msknum": "1959",
    "ssknum": "0",
    "balamanorama": "<<शरीरावयवाद्यत्>> - शरीरावयवाद्यत् । शरीरावयवविशेषवाचकाच्चतुथ्र्यन्ताद्धितमित्यर्थे यत्स्यादित्यर्थः । छस्यापवादः । नस्यमिति । नासिकायै हितमित्यर्थः । \"पद्दन्\" इति नस्, प्रभृतिग्रहणमस्य प्रकारार्थत्वात् । भाष्ये तुनासिकाया यत्-तस्-क्षुद्रेषु नस् इति पठितम् । नाभ्यमिति । नाभये हितमित्यर्थः । नाभिरत्र शरीरावयवः । रथावयवत्वे तु नभादेश उक्तः ।",
    "tattvabodhini": "<<शरीरावयवाद्यत्>> - नस्यमिति । नासिकायै हितम् ।नासिकायां भव॑मिति विग्रहे तुशरीरैवयवाच्चे॑ति यत् । नस्यम् । तस्युदाहरणं — -नस्तः ।अपादाने चाहीयरुहो॑रिति तसिः । क्षुद्रे तु — नासिकायाः क्षुद्रो नःक्षुद्रः ।सुप्सुपे॑ति समासः । नाभ्यमिति ।नाभि नभं चे॑ति नभादेशो रथनाभावेव प्रवर्तते, तस्य गवादियता संनियोगशिष्टत्वादिति भावः ।",
    "padamanjari": " शरीरं प्राणिकाय इति। एतेनैतद्दर्शयति-शीर्यत इति शरीरमिति श्रृणातेरीरन्प्रत्ययमुत्पाद्य यद्यपि शरीरशब्दो व्युत्पाद्यते, तथापि योगरूढत्वात्प्राणिकाय एव वर्तते, न घटादाविति ॥  खलयवमाषतिलवृषब्रह्मणश्च ॥",
    "kashika": "शरीर प्राणिकायः। शरीरावयववाचिनः प्रातिपदिकात् यत् प्रत्ययो भवति तस्मै हितम् इत्येतस्मिन् विषये। छस्य अपवादः। दन्त्यम्। कण्ठ्यम्। ओष्ठ्यम्। नाभ्यम्। नस्यम्।",
    "sutra_vishesh": "",
    "mahabhashyam": " शरीरावयवाद्यत् (1888) (5596 संग्राहकवार्तिकम्।। 1 ।।) - यत्प्रकरणे रथाच्च - (भाष्यम्) यत्प्रकरणे रथाच्चोपसंख्यानं कर्तव्यम्। रथाय हिता-रथ्या।। ",
    "sutra": "शरीरावयवाद्यत्‌",
    "kaumudiNumber": "1666",
    "kaumudiText": "दन्त्यम् | कण्ठ्यम् ॥ |<!नस् नासिकायाः !> (वार्तिकम्) ॥ नस्यम् | नाभ्यम् ॥",
    "nyaas": "शीर्यत इति शरीरम्, तेन घटादेरपि ग्रहणं भविष्यतीत्यत आह--`शरीरं प्राणिकायः` इति| एतेन रूढिरियमिति दर्शयति| गवादावेति शरीरावयववाचिनः| तत्र तु याः प्रकृतयस्ताभ्योऽनेनापि पूर्वेणापि वा यति विशे षो नास्त्येव| यत्र विशेषः--`नाभि नभञ्च` (ग|सू|106) इति, स विशेषस्तत्रैव वेदितव्य एव॥"
}


