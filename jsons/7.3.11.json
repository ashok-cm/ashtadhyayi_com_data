{
    "a": "7",
    "p": "3",
    "n": "11",
    "s": "अवयवादृतोः ",
    "padachcheda": "अवयवात् ५\/१ ऋतोः ६\/१",
    "anuvritti": "",
    "adhikara": " अङ्गस्य [6।4।1]  उत्तरपदस्य [7।3।10] ",
    "full_sutra": "",
    "siddhantakaumudi_index": "1379",
    "msknum": "0",
    "ssknum": "0",
    "balamanorama": "<<अवयवादृतोः>> - अवयवादृतोः । पूर्वपदादिति ।परस्ये॑ति शेषः । ऋतुवाचिन इति ।उत्तरपदस्ये॑ति सेषः । पूर्ववार्षिक इति । ऋतिविशेषे वर्णशब्दो नित्यस्त्रीलिङ्गो बहुवचनान्तः । वर्षाणां पूर्वं-पूर्ववर्षाः, तत्र जात इत्यर्थः । पूर्वापराधरोत्तर॑मित्येकदेशिसमासः । अपरहैमन इति । हेमन्तस्यापरम्-अपरहेमन्तः । तत्र जातादिरित्यर्थः । एकदेशिसमासः । अपरहैमन इति । हेमन्तस्यापरम् — अपरहेमन्तः । तत्र जातादिरित्यर्थः । एकदेशिसमासः ।सर्वत्राण्च तलोपश्चे॑त्यण्, तलोपश्च, उत्तरपदादिवृद्धिः । पूर्वासु वर्षास्विति । \"तद्धितार्थ\" इति समासः । आदिवृद्धिरेव, न तु उत्तरपदादि वृद्धिः, पूर्वपदस्य अवयववृत्तित्वाऽभावात् । ननु कथमिहवर्षाभ्यष्ठ॑गिति ठक्, प्रत्ययविधौ तदन्तविधिप्रतिषेधात्, तत्राह — ऋतोरिति । अवयववाचकानां शब्दानामुपरि स्थिताट्टतुवाचकाद्वृद्धिनिमित्तकप्रत्ययविधाने कर्तव्ये तदन्तविधिर्वाच्य इत्यर्थकेनयेन विधि॑रिति सूत्रभाष्यस्थितवचनेन पूर्वत्र=पूर्वमुदाह्मते उदाहरणे तदन्तविधिरित्यर्थः । तथाच पूर्ववार्षिक इत्यत्र \"पूर्वहैमन\" इत्यत्र चोदाहरणेवर्षाभ्यष्ठ॑गिति ठक्,सर्वत्राण् च तलोपश्चे॑त्यण्तलोपौ च सिध्यन्ति । इह तु नेति । प्रत्युदाहरणे तु तदन्तविधिर्नास्ति । पूर्वासु वर्षास्विति सामानाधिकरण्येन पूर्वशब्दस्य अवयववृत्तित्वाऽभावादित्यर्थः । ततश्च प्रत्युदाहरणे \"पौर्ववार्षिक\" इत्यत्रकालाट्ठञि॑ति ठञेव, नतु ठक् । स्वरे विशेषः । पौर्वहेमन्तिक इत्यत्रापि ठञेवेति भावः ।",
    "tattvabodhini": "<<अवयवादृतोः>> - अवयवादृतोः । पूर्ववार्षिक इत्यादि । वर्षाणां पूर्वः, हेमन्तस्यापर इति विग्रहेपूर्वापराधरोत्तर॑मित्येकदेशसमासः । पूर्वास्विति । तद्धितार्थे समासः ।ऋतोर्वृद्धिमद्विधाववयवानम् । ऋतोर्वृद्धिमद्विधाविति । ऋतुवाचिनः शब्दाद्वृद्धिनिमित्तकप्रत्ययविधाने तदन्तविधिर्वाच्यः, स चेदृतुवाची शब्दोऽवयवेभ्यः पर इत्यर्थः । पूर्वत्रेति ।पूर्ववाषिकः॑अपरहेमन॑इत्यत्र । तथा चवर्षाब्यष्ठक्,सर्वत्राण्च तलोपश्चे॑त्याभ्यां क्रमेण ठगणौ भवतः । वृद्धिमद्विधौ किं । पूर्वप्रावृषम् ।प्रावृष एण्यः॑इत्यत्र तदन्तविध्यभावादिह ऋत्वणेव । इह त्विति ।पौर्ववर्षिक॑इत्यत्र । तथा चेह — ॒कालाट्ठ॑ञिति ठञेवेति भावः । अवयवत्वाभावादिति । अन्यथा पूर्वासु वर्षास्वित सामानाधिकरण्यं न सङ्गच्छेतेति भावः ।",
    "padamanjari": " ऋतोर्वृद्धिमद्विधावित्यादि । ऋतोःउऋतुवाचिनः शब्दाद्वृद्धिमद्विधौउवृद्धिनिमिते प्रत्यये विधीयमाने तदन्तविधिः, ऋतुशब्दान्तादपि प्रत्ययो भवतीत्यर्थः । किं सर्वत्र ? नेत्यत आह---अवयवादिति । अवयववचनात् परो यदा ऋतुवचनस्तदेत्यर्थः । ये तु---अवयवानामिति षष्ठीबहुवचनान्तं पठन्ति, तेषां न समीचीनोऽर्थः । तथा च ठ्सुसर्वार्धदिक्शब्देभ्यःऽ इति पञ्चम्या निरदेशि । पूर्वासु वर्षासु भव इति । ठ्तद्धितार्थऽ इति समासः । अन्ये तु---अदिक्शब्दत्वाद्विशेषसमासं मन्यन्ते । अथात्रापि तदन्तविधिना वर्षाभ्यष्ठगेव कस्मान्न भवति ? अत आह---अवयवपूर्वस्यैव हीति ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "पूर्ववर्षिकम्। अपरवार्षिकम्। पुर्वहैमनम्। अपरहैमनम्। यत्र पञ्चमीनिर्देशो न अस्ति जे प्रोष्ठपदानाम् [[7|3|18]] इत्येवम् आदौ, तदर्थम् उत्तरपदाधिकारः। पञ्चमीनिर्देशेष्वपि विस्पष्टार्थम्, वृद्धेश्च व्यपदेशार्थम्। उत्तरपदवृद्धौ सर्वं च [[6|2|105]] इति उत्तरपदाधिकारे या वृद्धिः इत्येवं विज्ञायते। अवयवादृतोः [[7|3|11]]। अवयववाचिनः उत्तरस्य ऋतुवाचिनः उत्तरपदस्य च अचामादेः अचः वृद्धिर् भवति तद्धिते ञिति, णिति, किति च परतः। पूर्ववार्षिकम्। पूर्वहैमनम्। अपरवार्षिकम्। अपरहैमनम्। पूर्वं वर्षाणाम्, अपरं वर्षाणाम् इति एकदेशिसमासः। तत्र भवः [[4|3|53]] इत्येतसिमिन्नर्थे वर्षभ्यष्ठक् [[4|3|18]], हेमन्ताच् च [[4|3|21]], सर्वत्र अण् तलोपश्च [[4|3|22]] इत्यण् प्रत्ययः। तत्र ऋतोर् वृद्धिमद्विधौ अवयवातिति तदन्तविधिः। अवयवातिति किम्? पूर्वासु वर्षासु भवम् पौर्ववर्षिकम्। कालाट् ठञ् [[4|3|11]] इति ठञ्। अवयवपूर्वस्य एव तदन्तविधिः, न अन्यस्य।",
    "mahabhashyam": "",
    "siddhantakaumudi": "मध्यशब्दादकारप्रत्ययः स्यात्सांप्रतिकेऽर्थे | उत्कर्षापकर्षहीनो मध्यो वैयाकरणः | मध्यं दारु | नातिह्रस्वं नातिदीर्घमित्यर्थः ॥",
    "nyaas": "`ऋतोः` [नास्ति--मु| पुस्तके] इति| नेदं स्वरूपग्रहणम्, किं तर्हि? अर्थग्रहठणम्| तथा ह्रवययवादित्युच्यते, ऋतोश्चायं एवावयधी भवति| अवयविथ्येनतौ| विज्ञयमानेऽर्थनिर्देशोऽयं विज्ञायते, ततश्चावयववाचिनः पूर्वपदादुत्तरस्यर्त्तुवाचिनः कार्यं विज्ञायत इत्याह--`अवयववाचिनः` इत्यादि| `एकदेशिसमासः` इति| पूर्वापरादिसूत्रेण  [[2|2|1]] | ननु ग्रहठणवता प्राप्तिपधेकेन तदन्तविधिः (व्या|प|89) प्रतिषिध्यते, तत्कथं वर्षाहेमन्ताभ्यां प्रत्ययो विधीयमानस्तदन्ताभ्यां लक्ष्यते? इत्याह--`तत्र ऋती वृद्धिमद्विधाववयवानाम्` इति|`पौर्ववर्षिकः` [पौर्ववार्षिकम्--काशिका] इति| पूर्वाश्च ता वर्षाश्चेति विशेषणसमासं कृत्वा भवार्थे तद्धितो विधेयः| पूर्वशब्दोऽत्र कालवाची, न त्ववयववाचीत्यङ्गस्यादिवृद्धिरेव भवतोति| अथात्रापि तदन्तविधिना ठक्? कस्मान्न भवपति? इत्याह--`अवयवपूर्वस्यैव हि` इत्यादि॥"
}


