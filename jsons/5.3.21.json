{
    "a": "5",
    "p": "3",
    "n": "21",
    "msknum": "2097",
    "ssknum": "0",
    "balamanorama": "<<अनद्यतने र्हिलन्यतरस्याम्>> - अनद्यतने र्हिल् । अनद्यतनकालवृत्तिभ्यः किमादिभ्यः सप्तम्यन्तेभ्यः र्हिल्प्रत्ययो वा स्यादित्यर्थः । पक्षे दाप्रत्ययः । एतर्हीति । एतच्छब्दात् र्हिल् । \"एतद\" इति योगविभागाद्रेफादौ एतादेशः । ",
    "tattvabodhini": "<<अनद्यतने र्हिलन्यतरस्याम्>> - एतस्मिन्काले एतर्हीति ।एतदः॑इति योगविबागाद्रेफादावेतादेशः ।",
    "padamanjari": " अहन्यभिधेय इति। सप्तम्यन्तस्याहन्शब्दस्यार्थ इत्यर्थः। तद्दर्शयति--समानेऽह्नि सद्य इति। एवं संवत्सरेऽभिधेय इत्यादिष्वपि द्रष्टव्यम् । उभयोरह्नोरुभयेद्यौरिति पाठः। प्रायेण तु उभयस्मिन्नहनीति पठ।ल्ते, तत्रोभे अहनी अवयवौ यस्य समुदायस्य तदहर्द्वयमुभयमहरित्युक्तम् ॥",
    "kashika": "छन्दसि इति न स्वर्यते। सामान्येन विधानम्। किंसर्वनामबहुभ्यः सप्तम्यन्तेभ्यः अनद्यतने कालविशेषे वर्तमानेभ्यः र्हिल् प्रत्ययो भवत्यन्तरस्याम्। कर्हि, कदा। यर्हि, यदा। तर्हि, तदा।",
    "sutra_vishesh": "",
    "mahabhashyam": "",
    "sutra": "अनद्यतने र्हिलन्यतरस्याम्",
    "kaumudiNumber": "1969",
    "kaumudiText": "कर्हि | कदा | यर्हि | यदा | तर्हि | तदा | एतस्मिन्काले एतर्हि ॥",
    "nyaas": "तसिलादिषु प्राप्तेषु हिल्प्रत्ययो विधीयते| `कहि` इति| `किमः कः`  [[7|2|103]] | `कदा, यदा, तदा` इति| `सर्वैकान्यकियत्तदः काले दा`  [[5|3|15]] ॥"
}


