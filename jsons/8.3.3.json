{
    "a": "8",
    "p": "3",
    "n": "3",
    "s": "आतोऽटि नित्यम् ",
    "padachcheda": "आतः ६\/१ अटि ७\/१ नित्यम्  १\/१",
    "anuvritti": " रु (षष्ठ्या विपरिणम्यते) 6\/1 [8।3।1]",
    "adhikara": " पदस्य [8।1।16]  पूर्वत्रासिद्धम् [8।2।1]  संहितायाम् [8।2।108]  अत्रानुनासिक: पूर्वस्य तु वा [8।3।2] ",
    "full_sutra": "अत्र पदस्य रो: पूर्वस्य आत: अटि नित्यम् अनुनासिक: ",
    "siddhantakaumudi_index": "3632",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " केचिदिति । तैतिरीयाः । अनुस्वारमधीयत इति । शुद्धा दाकारात्परम् । नित्यग्रहणमनर्थकम्, अरम्भसामर्थ्यादेव नित्यो विधिः सिद्धः ? अस्त्यारम्भे प्रयोजनम् नियमो यथा स्यात्---आत एवाटि, अन्येषां तु नेति । कैमर्थ्यान्नियमो भवति विधेयं नास्तीति कृत्वा, इह चास्ति विधेयम्, किम् ? नित्योऽनुनासिकः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "अटि परतो रोः पूर्वस्य आकारस्य स्थाने नित्यम् अनुनासिकादेशो भवति। दीर्घादटि समानपादे [[8|3|9]] इति त्वं वक्ष्यति, ततः पूर्वस्य आतो ऽनुनासिकविकल्पे प्राप्ते नित्यार्थं वचनम्। महाम्̐ असि। महाम्̐ इन्द्रो य ओजसा। देवां अच्छा दीद्यत्। केचिदनुस्वारम् अधीयते स च्छान्दसो व्यत्ययो द्रष्टव्यः। आतः इति किम्? ये वा वनस्पतींरनु। अटि इति किम्? भवांश्चरति। भवांश्लाघयति। नित्यग्रहणं विस्पष्टार्थम्।",
    "mahabhashyam": "",
    "siddhantakaumudi": "अटि परतो रोः पूर्वस्यातः स्थाने नित्यमनुनासिकः | महाँ इन्द्रः (म॒हाँ इन्द्रः॑) | तैत्तिरीयास्तु अनुस्वारमधीयते | तत्र छान्दसो व्यत्यय इति प्राञ्चः | एवं च सूत्रस्य फलं चिन्त्यम् |",
    "nyaas": "`देवं अच्छादीव्यत्` इति| अत्र योऽकारस्तस्मिन्नटि परतो `दूर्घाददि समानपादे`  [[8|3|9]]  इति न कारस्य रुत्वे कृते तस्मात्? पूर्वस्याकारस्यानेनानुनासिकत्वम्, पूर्ववद्रोर्यकारः, तस्य पूर्वदेव लोपः| यदि महां इन्द्रो म ओजसेति `केचिदनुस्वारमधीयते` इति वक्तव्यम्, तर्हि तद्यथासौ सिध्यतीत्यत आह--`सः` इत्यादि| व्यत्ययो बहुलम्`  [[3|1|85]]  इत्यनेन बोद्धव्यः| `यो वा वनस्पतीं रनु` इति| वनस्पतीन्? अन्विति स्थिते `दीर्घादटि समानपादे`  [[8|3|9]]  इति नकारस्य रुत्वे कृते `अनुनासिकात्? परोऽनुस्वारः`  [[8|3|4]]  इतीकारात्? परोऽनुस्वारः `भवांशस्चरति` इति| `नश्छव्यप्रशात्`  [[8|3|7]]  इति नकारस्य रुत्वम्, तस्य विसर्जनीयस्य सकारः, तस्य `स्तोः श्चुना श्चुः`  [[8|4|39]]  इति श्चुत्वम्| नित्यग्रहणं विस्पष्टार्थम्|[`स्पष्टार्थम्`--प्रांउ|पाठः] पूर्वेणैव विकल्पे सिद्धे सत्यारम्भसामथ्र्यादेव नित्योऽयं विधिर्विज्ञास्यते| ननु चात एवाटि, अथ वाऽटएवातः--इत्येव नियमो यथा स्यादित्येवमर्थः सिद्धे सत्यारम्भः स्यात्? नैतदस्ति; असति हि विधेये नियमो भवति| इह त्वस्ति विदेयम्, किं तत्? नित्योऽनुनासिकः| तस्माद्विधिरेव युक्तः; न नियमः| तथा चोक्तम्--`विधिनियमसम्भवे विधिरेव व्यायान्` (व्या|प|130) इति| `आतः` इति तकारोऽसब्देहार्थः| `आ इत्युच्यमाने सन्देहः स्यात्--किमर्थं षष्ठन्तस्याकारस्य कार्यिनो निर्देशः? उत्तादेशान्तस्य प्थमान्तस्य? इति॥"
}


