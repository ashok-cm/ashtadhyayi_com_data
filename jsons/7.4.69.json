{
    "a": "7",
    "p": "4",
    "n": "69",
    "s": "दीर्घ इणः किति ",
    "padachcheda": "दीर्घः १\/१ इणः ६\/१ किति ७\/१",
    "anuvritti": "",
    "adhikara": " अङ्गस्य [6।4।1]  अभ्यासस्य [7।4।58] ",
    "full_sutra": "",
    "siddhantakaumudi_index": "2456",
    "msknum": "660",
    "ssknum": "0",
    "balamanorama": "<<दीर्घ इणः किति>> - दीर्घ इणः । \"अत्र लोपः\" इत्यतोऽभ्यासस्येति,व्यथो लिटीत्यतो लिटीति चानुवर्तते । तदाह — इणोऽभ्यासस्येति । ईयतुरिति । भारद्वाजनियमातॢ वडिति मत्वा आह —  इययिथ इयेथेति । इयथुः ईय । इयाय इयय ईयिव ईयिम । एता । एष्यति । एतु — इतात् इताम् यन्तु । इहि — इतात् इतम् इत । अयानि अयाव अयाम । ऐदिति लङि तिप इकारलोपे इकारस्य गुणे आटो वृद्धिः । आयन्निति । झेरन्तादेसे इकारलोपे इ — अन् इति स्थितेइणो य॑णिति यणि कृते तस्याभीयत्वेनाऽसिद्धत्वादाडिति भावः । ऐः ऐतम् ऐत । आयम् ऐव ऐम । विधिलिङ्याह —  इयादिति । इयाताम् । इयुरित्यादि । आशीर्लिङ्याह —  ईयादिति ।अकृत्सार्वधातुकयो॑रिति दीर्घ इति भावः । ईयास्तामित्यादि । ",
    "tattvabodhini": "<<दीर्घ इणः किति>> - दीर्घ इणः किति ।अत्र लोपोऽभ्यासस्ये॑त्यतोऽभ्यासस्येत्यनुवर्तते ।व्यथो लिटीत्यतो लटीति च । किति किम्  । इयाय । अत्र वदन्ति — - इह दीर्घे कृतेऽपिअभ्यासस्याऽसवर्णे इतीयङा रूपसिद्धेः कितीति व्यर्थम् । न च दीर्घस्येयङि दीर्घविधानं व्यर्थमिति वाच्यम्, ईयतुः ईयरित्यत्रिवार्णादाङ्गं बलीयः॑ इति यणि कृते दीर्घविधेरावश्यकत्वात् । किंच लिटीत्यनुवर्तनमपीह व्यर्थमेव, व्यावर्त्त्याऽभावादिति । एता । एष्यति । एतु । इतात् । इताम् । यन्तु । इहि । उत्तमे तु अयानि । अयाव । अयाम । लङ्मध्यमे-ऐः । ऐतम् । ऐत । उत्तमे तु आयम् । ऐव । ऐम । ईयादिति ।अकृत्सार्वे॑ति दीर्घः ।",
    "padamanjari": " यणादेशे कृत इति । परत्वात् । स्थानिवद्भावादिति । ठ्द्विर्वचनेऽचिऽ इति रूपस्थानिद्भावः । इयाय, इययिथेति । णलि थलि च वृद्धिगुणयोः कृतयोः स्थानिवद्भावाद् द्विर्वचनम्, ठभ्यासस्यासवर्णेऽ इतीयङ् ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "इणो ऽङ्गस्य यो ऽभ्यासः तस्य दीर्घो भवति किति लिटि परतः। ईयतुः, ईयुः। इणो यण् [[6|4|81]] इति यणादेशे कृते स्थानिवद्भावाद् द्विर्वचनम्। किति इति किम्? इयाय। इययिथ।",
    "mahabhashyam": "",
    "siddhantakaumudi": "इणोऽभ्यासस्य दीर्घः स्यात्किति लिटि | ईयतुः | ईयुः | इययिथ | इयेथ | एता | इतात् | इहि | अयानि | ऐत् | ऐताम् | आयन् | इयात् | ईयात् ॥",
    "nyaas": "इणो ह्यस्वस्यैव श्रवणे प्राप्ते दीर्घत्वं विधीयते| `ईयतुः ईयुः` इति| ननु च परत्वात्? `इणो यण्`  [[6|4|81]]  इति यणादेशे सत्यनच्कत्वात्? द्विर्वचनं न प्राप्नोतीत्यत आह--`इणो यण्` इत्यादि| स्थानिवद्भावस्तु `द्विर्वचनेऽचि`  [[1|1|58]]  इत्यनन| स च नियतकाले द्विर्वचन एव कत्र्तव्ये कृते च तस्मिन्नादेशरूप एवावतिष्ठते| `इयाय, इययिथ` इति| णलि थलि चेति यथाक्रमं वृद्धिगुणयोः कृतयोः स्थानिवद्भावाद्द्विर्वचनमिकारः, तस्य `अभ्यासस्यासवर्णे,  [[6|4|78]]  इतीयङ्॥"
}


