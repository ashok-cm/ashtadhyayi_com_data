{
    "a": "6",
    "p": "3",
    "n": "62",
    "msknum": "0",
    "ssknum": "0",
    "balamanorama": "<<एक तद्धिते च>> - एक तद्धिते च । एकेति लुप्तषष्ठीकम् । तदाह — एकशब्दस्येति ।स्त्रीप्रत्ययान्तस्ये॑ति शेषः, अन्यथा ह्यस्वविधिवैयथ्र्यात् । उत्तरपदे चेति । चकारात्तदनुकर्ष इति भावः । एकरूप्यमिति ।हेतुमनुष्येभ्योऽन्यतरस्यां रूप्यः॑ । एकक्षीरमिति । एकश्याः क्षीरमिति विग्रहः । ",
    "tattvabodhini": "<<एक तद्धिते च>> - एक तद्धिते च ।एके॑ति लुप्तषष्ठीकं, तदाह — -एकशब्दस्योति । ह्यस्वविधानमस्य टाबन्ते एवोपयुज्यते न तु केवले, स्वभावत एव ह्यस्व त्वादतो व्याचष्टे — -एकस्या आगतमित्यादि ।",
    "padamanjari": "  एक इत्यविभक्तिको निर्देशः, समानाधिकरणे हि स्त्रियाः पुंवद्भावेनैव सिद्धत्वात् । व्यधिकरणार्थमिदम् । एकत्वमिति । असहायादिवचनोऽयमेकशब्दः । संख्यावचनस्य तु त्वतलोर्गुणवचनस्य इति पुंवद्भावेनैव सिद्धम् । किं पुनः कारणं स्त्रीलिङ्ग एवोदाह्रियते, न पुनर्यथाश्रुतः पुंल्लिङ्गो नपुंसकलिङ्गो वेति तत्राह - लिङ्गविशिष्टस्यति । स्त्रीलिङ्गस्यैव ह्रस्वविधानमर्थवद् भवति, नेतरस्य, तस्य स्वत एव ह्रस्वान्तत्वात् । ननु चारस्तु स्वत एवान्तो ह्रस्वः, यस्तवसावादिरेकारः, तदर्थमितरस्यापि ग्रहणमर्थवत् अत आह - अचेति । स्यादेतदेवम्, यदि गृह्यमाणेनैकशब्देन अचश्च इत्युपस्थापितोऽज्विशेष्येत - एकशब्दस्य योऽच् यत्र कुत्र स्थित इति, इह तूपस्थापितेनाचा गृह्यमाण एकशब्दो विशेष्यते एकस्य ह्रस्वो भवति । किंविशिष्टस्य अचः अजन्तस्येति । तत्र अलोन्त्यस्य इत्यन्त्यस्य ह्रस्वेन भाव्यम्, तच्च टाबन्तस्यैवार्थवत्, नेतरस्य । इतिकरणो  एहेतौ ॥",
    "kashika": "एकशब्दस्य तद्धिते उत्तरपदे ह्रस्वो भवति। एकस्या आगतम् एकरूप्यम्। एकमयम्। एकस्य भावः एकत्वम्। एकता। उत्तरपदे एकस्याः क्षीरम् एकक्षीरम्। एकदुग्धम्। लिङ्गविशिष्टस्य ग्रहणम् एकशब्दह्रस्वत्वं प्रयोजयति। अचा हि गृह्यमाणम् अत्र विशेष्यते, न पुनरच् गृह्यमाणेन इति।",
    "sutra_vishesh": "",
    "mahabhashyam": " एकतद्धिते च (2921) (एकतद्धितेपदप्रयोजनभाष्यम्) एकतद्धिते किमुदाहरणम् ? एकत्वम्, एकता --- इति । नैतदस्ति प्रयोजनम् । पुंवद्भावेनाप्येतत् सिद्धम् । कथम् ? तसिलादिष्वा कृत्वसुचः [[6|3|35]] इति ।। इदं तर्हि प्रयोजनम् --- एकस्या आगतं --- एकरूप्यम्, एकमयम् । इदं चाप्युदाहरणम् --- एकत्वम्, एकता । ननु चोक्तं पुंवद्भावेनाप्येतत्सिद्धमिति । न सिद्ध्यति । उक्तमेतत् --- त्वतलोर्गुणवचनस्य इति ।। (उत्तरपदे पदप्रयोजनभाष्यम्) अथोत्तरपदे किमुदाहरणम् ? एकशाटी । नैतदस्ति । पुंवद्भावेनाप्येतत्सिद्धम् । कथं पुंवद्भावः ? समानाधिकरणलक्षणः पुंवद्भावः । इदं तर्हि --- एकस्याः क्षीरं --- एकक्षीरम् । इदं चाप्युदाहरणम् --- एकशाटी । ननु चोक्तं पुंवद्भावेनाप्येतत्सिद्धमिति । न सिद्ध्यति । न कोपधायाः [[6|3|37]] इति प्रतिषेधः प्राप्नोति । नैषोऽस्ति प्रतिषेधः । उक्तमेतत् कोपधप्रतिषेधे तद्धितवुग्रहणम् इति ।। ",
    "sutra": "एक तद्धिते च",
    "kaumudiNumber": "1000",
    "kaumudiText": "एकशब्दस्य ह्रस्वः स्यात्तद्धिते उत्तरपदे च | एकस्या आगतमेकरूप्यम् | एकक्षीरम् ॥",
    "nyaas": "`एकरूप्यम्` इति| `हेतुमनुष्यभ्योऽन्यतरस्यां रूप्यः`  [[4|3|81]]  इति रूप्यः| `एकमयम्` इति| `मयट्? च`  [[4|3|82]]  इति, मयट्| `एकत्वम्, एकता` इति| `\tतस्य भावसत्वतलौ`  [[5|1|118]]  इति त्वतलौ| यदैकशब्दः संख्यापरो भवति तदैतदुदाहरणम्| यदा संख्येयपरो भवति| तदा `त्वलोर्गुणवचनस्य` (वा|730) इति पुंवद्भावेनैव सिद्धम्| ननु च गुणमुक्तवान्? गुणवचनः, यश्च गुणमात्रमभिधाय तद्विशिष्टं द्रव्यमाह स गुणवचनो भवति| तद्यथा--कृष्णः पटः, शुक्लः पट इति; अयं पुनरेकशब्दो न क्वचिदपि द्रव्यव्यतिरिक्तं गुणमाह, सर्वदा संख्येये द्रव्ये वर्तत इति कृत्वा, तत्? कुतोऽसय पुंवद्भावः? अयुक्तमिदमभिधीयते; तथा हि--प्रसिद्धमामाश्रित्यैकादयः संख्येयवचना इत्युच्यन्ते, न त्वेषां संख्याने वृत्तिर्नाभ्युपेयेति| तथा हि--`द्व्येकयोर्द्विवचनैकवचने`  [[1|4|22]]  इत्यत्र त्वेकशब्दः संख्यायामेव प्रयुक्तो न संख्येये द्रव्ये| `लिङ्गविशिष्टस्य` इत्यादि| पुंल्लिङ्गो य एकशब्दः स स्वभावत एव ह्यस्वान्त इति न तद्ग्रहणं प्रयोजयति, अपि तु स्त्रीलिंगविशिष्टस्यैव| तस्यैव हि ह्यस्वत्वं विधीयमानमर्थवद्भवति| ननु नैतस्याप्येकशब्दस्य य एकारस्तस्य ह्यस्वत्वं विधीयमानमर्थवद्भवति, तत्? किमुच्यते लिङ्गविशिष्टस्यैकशब्दस्य ग्रहणं प्रयोजयति? इत्याह--`अचा गृह्रमाणम्` इत्यादि| विशेषणविशेष्यभावं प्रति कामचारः| तथा ह्रुक्तम्--विशेषणविशेष्यभावयोर्यथेष्टत्वादिति| तत्र यदि गृह्रमाणेनैकशब्देनाज्विशिष्यते--एकशब्दस्य योऽजिति, तदैकसम्बन्धिन एकारस्य हरस्वत्वं विधीयमानमर्थवद्भवति| पुंल्लिङ्गस्याप्येकशब्दस्य ग्रहणं प्रयोजति| न चात्र गृह्रमाणेनाज्विशिष्यते; एकारस्य ह्यसवस्यानिष्टत्वात्| न ह्रनिष्टार्था शास्त्रे प्रक्लृप्तिर्युक्ता (भो|प|सू|107), तस्मादाचा गृह्रमाण एकशब्दोऽत्र विशिष्यते| तेन लिङ्गविशिष्टस्य ग्रहणम्| एकशब्दस्य ह्यस्वो भवति, किं विशिष्टस्चाचः? अजन्तस्येत्यर्थः| तत्रालोऽन्त्यस्यैव ह्यस्वत्वेन भवितव्यम्, तच्च टाबन्तस्यैव सार्थकम्, न पुंल्लिङ्गस्य; न हि ह्यस्वस्यैव ह्यस्वे विधीयमाने कश्चिदर्थः सिध्यति| इतिकरणो हेतौ| यत एव#आचा गृह्रमाण एकशब्दोऽत्र विशिष्यते, तेन लिङ्गविशिष्टस्य ग्रहणमेकशब्दस्य प्रयोजयति॥"
}


