{
    "a": "3",
    "p": "4",
    "n": "28",
    "msknum": "0",
    "ssknum": "0",
    "balamanorama": "",
    "tattvabodhini": "<<यथातथयोरसूयाप्रतिवचने>> - यथाकारमिति । प्रष्टुमनर्हः सन्यदि पृच्छति तदेदमुत्तरम् । अत्रापि वाऽसरूपन्यायेन पक्षे क्त्वाप्रत्ययो बोध्यः ।",
    "padamanjari": " यद्यसूयन् पृच्छति प्रतिवक्तीति । पृच्छति सति यद्यसूयन्प्रतिवक्तीत्यर्थः । ठसु मानसोपतापेऽ कण्ड्वादिः । तत्रेति । एवम्भूते विषये यत्प्रतिवचनं तदसूयाप्रतिवचनमित्यर्थः । यथाकारमिति । प्रष्टुअमनर्हः सन्यदि पृच्छति तदेदमुतरम् । यथा कृत्वाहं भोक्ष्य इति । तत्वकथनमेतत् । कथं पुनरत्र क्त्वाप्रत्ययः, यावता ठ्सिद्धाप्रयोगेऽ इति वचनादनर्थकोऽत्र करोतिः, ततश्च भेदनिबन्धनस्य पौर्वकाल्यस्य समानकर्तृकत्वस्य चाभावान्नात्र प्राप्नोति, णमुल् पुनरुभयाभावेऽपि वचनसामर्थ्याद्भवति ? उच्यते; क्रियासामान्यवचनः करोतिस्तद्विषयप्रकारो यथातथाशब्दाभ्यामुच्यते, तत्र सामान्यस्य सन्निहिते विशेषे पर्यवसानातद्विषय एव प्रकार उक्तो भवदि, ततश्च यथा भोक्ष्यते इति यावानर्थस्तावानेन सत्यपि करोतावित्येतावता सिद्धाप्रयोगत्वमुच्यते, न पुनरत्यन्तमबिदेयाभावात्, ततश्च क्रियाभेदनिबन्धन उपपन्न एव क्त्वाप्रत्ययः । एवं च कृत्वा पूर्वसूत्रेऽपि वासरूपेण क्त्वा भवति । भाष्येऽपि तत्र तत्र प्रयुज्यते--ठन्यथा कृत्वा चोदितमन्यथा कृत्वा परिहार उक्तःऽ, ठ्कथं कृत्वा बाधकम्ऽ इत्यादि ॥",
    "kashika": "कृञः सिद्धाप्रयोगे इति वर्तते। यथातथशब्दयोरुपपदयोः कृञो णमुल् प्रत्ययो भवति असूयाप्रतिवचने गम्यमाने। यद्यसूयन् पृच्छति प्रतिवक्ति तत्र प्रतिवचनम् , यथाकारम् अहं भोक्ष्ये, तथाकारम् अहं, किं तवानेन? असूयाप्रतिवचने इति किम्? यथा कृत्वा ऽहं भोक्ष्ये, तथा त्वं द्रक्ष्यसि। सिद्धाप्रयोगे इत्येव, यथा कृत्वा ऽहं शिरो भोक्ष्ये, किं तवानेन।",
    "sutra_vishesh": "कृत्प्रत्ययप्रकरणम् - \"णमुल्\" प्रत्ययविधानम्",
    "mahabhashyam": "",
    "sutra": "यथातथयोरसूयाप्रतिवचने",
    "kaumudiNumber": "3349",
    "kaumudiText": "कृञः सिद्धाप्रयोग इत्येव | असूयया प्रतिवचने | यथाकामहं भोक्ष्ये तथाकारं भोक्ष्ये किं तवानेन ॥",
    "nyaas": "`असूयाप्रतिवचने` इति| असूयाप्रभवं प्रतिवचनमसूयाप्रतिवचनम्| `यद्यसूयन्` इत्यादि| असूयन्निति शत्रन्तमेतत्| कण्ड्वादियगन्तः| अस्य प्रतिवक्तीत्यनेन सम्बन्धः| प्रतिवक्ति = प्रतिभणति, प्रतिवचनं वदातीत्यर्थः| `पृच्छति` इति| सप्तम्यन्तमेतत्| पृच्छति सति यद्यसूयन् = असूयां कुर्वन् प्रतिवक्ति तदा तत्र पृच्छति यत् प्रतिवचनं तदसूयाप्रतिवचनम्| `यथाकारम्` इत्यादि| कथं भवान् भोक्ष्यते इत्येवं वचनं पृच्छति सत्यसूयाप्रतिवचनम्| `यथाकारम्` इत्यादि| कथं भवान् भोक्ष्यते इत्येवं वचनं पृच्छति सत्यसूयाप्रतिवचनमेतत्| `यथा कृत्वाऽहं भोक्ष्ये तथा द्रक्ष्यसि` इति| नैतदसूयाप्रतिवचनम्| किं तर्हि? तद्व्याख्यानम्॥"
}


