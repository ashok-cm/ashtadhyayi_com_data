{
    "a": "3",
    "p": "4",
    "n": "25",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " उदाहरणेषु करोतिरुच्चारणे वर्तते, तस्य शब्दात्मकमेव कर्म भवति । तत्र चोरादिशब्दाः शब्दप्रधानाः । चोरङ्कारम् । कोऽथेः ? चोरशब्दमुच्चार्येत्यर्थः, तदाह---चोरोऽसीत्यादि । चोरकरणमिति । चोरशब्दोच्चारणम् । आक्रोशसम्पादनार्थमिति । निन्दितशब्दोच्चारणमन्तरेण तस्य सम्पादयितुशक्यत्वात् । न त्वसाविति । न हि चोरोऽसीति वचनेन चोरः क्रियते ॥",
    "kashika": "कर्मण्युपपदे कृजो धातोः खमुञ् प्रत्ययो भवति आक्रोशे गम्यमाने। चोरंकारम् आक्रोशति। चोरो ऽसि, दस्युरसि इत्याक्रोशति। चोरकरणम् आक्रोशसम् पादनार्थम् एव, न त्वसौ चोरः क्रियते।",
    "sutra_vishesh": "कृत्प्रत्ययप्रकरणम् - \"खमुञ्\" प्रत्ययविधानम्",
    "mahabhashyam": "",
    "sutra": "कर्मण्याक्रोशे कृञः खमुञ्",
    "kaumudiNumber": "3346",
    "kaumudiText": "कर्मण्युपपदे आक्रोशे गम्ये | चौरङ्कारमाक्रोशति | करोतिरुच्चारणे | चोरशब्दमुच्चार्येत्यर्थः ॥",
    "nyaas": "`चौराङ्कारम्` इति| `अरुर्द्विषदजन्तस्य मुम्`  [[6|3|66]]  इति मुम्| `चौरकरणम्` इत्यादि| करोतिरत्रोच्चारणक्रियः| `चौरोऽसि`इत्याक्रोशवाक्ये चौरशब्दस्य यत् करणमुच्चारणं तदाक्रोशस्यैव सम्पादनार्थम्| न हि तेनविनाऽ‌ऽक्रोशः शक्यते प्रतिपादयितुम्| `न त्वसौ चौरः क्रियते` इति| अशक्यत्वात्| न च `चौरोऽसीति शतकृत्वोऽपि ब्राउवता पुरुषस्य शक्यते चौरत्वमुत्पादयितुम्॥"
}


