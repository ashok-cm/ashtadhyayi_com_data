{
    "a": "6",
    "p": "1",
    "n": "223",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " राजदृषदिति। ननु च योऽत्र समासस्यान्तो दकारो नासौ स्वरभाक्, यश्च ततः पूर्वोऽकारो नासौ समासस्यान्तः ? अत आह--स्वरविधाविति। न स्वरस्यैव विधिः, किं तर्हि ? योऽपि ठनुदातादेरञ्ऽ इत्यादिः, सोऽपि स्वरविधिः; स्वराश्रयत्वात्। तेन सोऽपि विधिर्व्यञ्जनादौ व्यञ्जनान्ते च भवति। अत्र च ज्ञापकम्--ठ्नोतरपदेऽनुदातादौऽ इत्युतवा पृथिव्याः प्रतिषेधः।  नानास्वरापवाद इति यद्यपि ठनुदातं पदमेकवर्जम्ऽ इत्यस्ति, तथापि वर्जने विशेषाश्रयणात्पर्यायेण नानास्वरप्रसङ्गः। तत्र राजशब्दः ठ्कनिन्युवृषितक्षिऽ इत्यादिना कनिन्प्रत्यान्तत्वादाद्यौदातः; ठ्पुरः कुषन्ऽ----पुरुषः; ब्रह्मणोऽपत्यं ब्राह्मणाः--अणन्तः; ठ्कलतृपश्चऽ; ठ्वृषादिभ्यश्चित्ऽ;ठ्कमेर्बुक् चऽ---कम्बलः; ठ्कन्याराजन्यशिप्यामनुप्याणामन्तःऽ इति कन्याशब्दोऽनतस्वरितः; ठ्स्वनहसोर्वाऽ इत्यप्, धातुस्वरः; पटत्पटद्धन्यत इति पटहः, पृषोदरादिरन्तोदातः; ठ्स्वनहसोर्वाऽ इत्यप्, धातुस्वरः; पटत्पटद्धन्यत इति पटहः, पृषोदरादिरन्तोदातः; ठ्शाशपिभ्यां दनौऽ, पचादिषु नदडिति पठ।ल्ते, टित्वान्ङीप्-नदी; उदातनिवृत्तिस्वरः; पोषशब्दो घञन्तः; ठ्श्रदृभसोऽदिःऽ ठ्दृणातेः षुग् ह्रस्वश्चऽ दृषत्, प्रत्ययस्वरः; समिध्यते ययेति समित्, सम्पदादित्वात्क्विप्, कृदुतरपदप्रकृतिस्वरः--एते नानास्वराः, तेषामपवादः ॥",
    "kashika": "समासस्यन्त उदात्तो भवति। राजपुरुषः। ब्रहमणकम्बलः। कन्यास्वनः। पटहशब्दः। नदीघोषः। राजपृषत्। ब्राह्मणसमित्। स्वरविधौ व्यञ्जनमविद्यमानवतिति हलन्तेष्वप्यन्तोदात्तत्वं भवति। नानापदस्वरस्य अपवादः। इति काशिकायां वृत्तौ षष्ठाध्यायस्य प्रथमाः पादः। षष्ठाध्यायस्य द्वितीयः पादः।",
    "sutra_vishesh": "",
    "mahabhashyam": " समासस्य (2660) (6322 उपसंख्यानवार्तिकम् ।। 1 ।।) - समासान्तोदात्तत्वे व्यञ्जनान्तेषूपसंख्यानम् - समासान्तोदात्तत्वे व्यञ्जनान्तेषूपसंख्यानं कर्तव्यम् । राजदृषत्, ब्राह्मणसमित् ।। (6323 परिभाषोपस्थापकवार्तिकम् ।। 1 ।।) - हल्स्वरप्राप्तौ वा व्यञ्जनमविद्यमानवत् - अथवा हल्स्वरप्राप्तौ व्यञ्जनमविद्यमानवत् भवतीत्येषा परिभाषा कर्तव्या ।। (उभयकरणाक्षेपभाष्यम्) किमर्थमिदमुभयमुच्यते, न हल्स्वरप्राप्तावविद्यमानवदित्येवोच्येत, स्वरप्राप्तौ व्यञ्जनमविद्यमानवद्भवति --- इति वा । द्विर्बद्धं सुबद्धं भवति ।। (परिभाषास्वरूपाक्षेपभाष्यम्) यदि हल्स्वरप्राप्तौ व्यञ्जनमविद्यमानवद्भवतीत्युच्यते, दधि --- उदात्तादनुदात्तस्य स्वरितः [[8|4|66]] इति स्वरितत्वं न प्राप्नोति । उदात्ताच्च स्वरितविधौ व्यञ्जनमविद्यमानवद्भवतीत्येषा परिभाषा कर्तव्या ।। (परिभाषाप्रयोजनजिज्ञासाभाष्यम्) कान्येतस्याः परिभाषायाः प्रयोजनानि ? (6324 प्रयोजनवार्तिकम् ।। 1 ।।) - प्रयोजनं लिदाद्युदात्तान्तोदात्तविधयः - लित्यति प्रयात्पूर्वमुदात्तं भवति --- इति, इहैव स्यात् --- भौरिकिविधम्, भौलिकिविधम् । चिकीर्षकः, जिहीर्षक इत्यत्र न स्यात् ।। ञ्ञ्नित्यादिरुदात्तो भवति --- इति, इहैव स्यात् --- अहिचुम्बकायनिः, आग्निवेश्यः, गार्ग्यः । कृतिः --- इत्यत्र न स्यात् ।। धातोरन्त उदात्तो भवति --- इति, इहैव स्यात् --- ःढ़द्य;र्णौति । पचति --- इत्यत्र न स्यात् ।। (परिभाषास्वरूपाक्षेपभाष्यम्) इदं तावदयुक्तम् --- यदुच्यते --- हल्स्वरप्राप्तौ व्यञ्जनमविद्यमानवद्भवतीति । कथं हि हलो नाम स्वरप्राप्तिः स्यात् ? तच्चापि ब्रुवता उदात्ताच्च स्वरितविधौ इति वक्तव्यम् । तथाऽनुदात्तादेरन्तोदात्ताच्च यदुच्यते तद्व्यञ्जनादेर्व्यञ्जनान्ताच्च न प्राप्नोति ।। (एकदेशिनः परिभाषास्वरूपोपस्थापकभाष्यम्) यदि पुनः स्वरविधौ व्यञ्जनमविद्यमानवद्भवतीत्युच्यते । अथ स्वरविधौ व्यञ्जनमविद्यमानवद्भवतीत्युच्यमानेऽनुदात्तादेरन्तोदात्ताच्च यदुच्यते तत्किं सिद्धं भवति व्यञ्जनादेर्व्यञ्जनान्ताच्च ? बाढं सिद्धम् । कथम् ? स्वरविधिरिति सर्वविभक्त्यन्तः समासः । स्वरेण विधिः --- स्वरविधिः, स्वरस्य विधिः --- स्वरतो विधिः --- स्वरविधिरिति । नैवं शक्यम् । इह हि दोषः स्यात् --- उदश्वित्वान् घोषः, विद्युत्वान् बलाहक इति, ह्रस्वनुड्भ्यां मतुप् [[6|1|176]] इत्येष स्वरः प्रसज्येत ।। (परिभाषास्वरूपस्थापकभाष्यम्) अस्तु तर्हि हल्स्वरप्राप्तौ व्यञ्जनमविद्यमानवद्भवति --- इति । ननु चोक्तम् --- कथं हि हलो नाम स्वरप्राप्तिः स्यात् --- इति । उच्चैरुदात्तः [[1|2|29]] नीचैरनुदात्तः (30) इत्यत्र षष्ठीनिर्दिष्टमज्ग्रहणं निवृत्तम्, तस्मिन्निवृत्ते हलोऽपि स्वरप्राप्तिर्भवति ।। यदप्युच्यते --- उदात्ताच्च स्वरितविधाविति वक्तव्यमिति । न वक्तव्यम् । नेदं पारिभाषिकस्यानुदात्तस्य ग्रहणम् । किं तर्हि ? अन्वर्थग्रहणम् । अविद्यमानोदात्तमनुदात्तं भवति । उदात्तादनुदात्तस्य स्वरित इति ।। यदप्युच्यते --- अनुदात्तादेरन्तोदात्ताच्च यदुच्यते तद्व्यञ्जनादेर्व्यञ्जनान्ताच्च न प्राप्नोति --- इति । आचार्यप्रवृत्तिर्ज्ञापयति --- तत्र सिद्धं तद्भवति व्यञ्जनादेर्व्यञ्जनान्ताच्चेति, यदयं नोत्तरपदेऽनुदात्तादावित्युक्त्वा अपृथिवीरुद्रपूषमन्थिषु इति प्रतिषेधं शास्ति ।। (परिभाषाज्ञापकोपपादकभाष्यम्) सा तर्ह्येषा परिभाषा कर्तव्या । न कर्तव्या । आचार्यप्रवृत्तिर्ज्ञापयति --- भवत्येषा परिभाषेति, यदयं यतोऽनावः [[6|1|213]] इति नावः प्रतिषेधं शास्ति ।। इति श्रीमद्भगवत्पतञ्जलिविरचिते व्याकरणमहाभाष्ये षष्ठस्याध्यायस्य प्रथमे पादे षष्ठमाह्निकम् ।। पादश्च समाप्तः ।। ",
    "sutra": "समासस्य",
    "kaumudiNumber": "3734",
    "kaumudiText": "अन्तः उदात्तः स्यात् | यज्ञश्रियम् (य॒ज्ञ॒श्रिय॑म्) |",
    "nyaas": "`राजपुरुषः` इत्यादिषूदहरणेषु समासपदानां तस्मस्तस्मिन्? स्वरे प्राप्ते सतीदमारभ्यते, स आख्यायते| राजशब्दे तावत्? `कनिन्? युवृषितक्षिराजि` (द|उ|6|51) इति कनिन्प्रत्ययान्तत्वात्? नित्स्वरेणाद्युदात्तत्वम्| एवं पुरुषेऽपि, स हि `पुरः कुषन्` (द|उ|6|51) इति कुषन्प्रत्ययान्तो व्युत्पाद्यते| ब्राहृण इदमिति `तस्येदम्`  [[4|3|120]]  इति ब्राआहृणशब्दोऽणन्तः प्रत्ययस्वरेणान्तोदात्तः| `कलस्तृपश्च` (दा|उ|8|107) इति `बृषादिभ्यश्चित्` (द|उ|8|109) बहुलवचनात्? `कमेर्बुक्` (द|उ|8|114) इति कम्बलशब्दो व्युत्पाद्यते, तेनायं चित्स्वरेणान्तोदात्तः| कन्यशब्दोऽन्तस्वरित; `अध्न्यादयश्च` (द|उ|8|14) इति निपात्यते| अथ वा--`कनी [`कन`--धातुपाठः-] दीप्तिकान्तिगतिषु` (धातुपाठः-460) इत्यस्मात्? `ऋहलोण्र्यत्`  [[3|1|124]]  इति ण्यत्, `कन्यायाः कनीन च`  [[4|1|116]]  इति निपातनात्? वृद्ध्यभावः| तित्स्वरेणायमन्तस्वरितः सम्पद्यते| स्वनशब्दः `स्वनहसोर्वा`  [[3|3|62]]  इत्यबन्तत्वात्? धातुस्वरेणाद्युदात्तः| पटत्? पटद्? ष्यन्यत इति पटहशब्दः पृषोदरादित्वादन्तोदात्तः| शब्दशब्दः `शाशपिभ्यां ददनौ` (द|उ6|48) इति दन्प्रत्ययान्तत्वान्नित्स्वर#एणाद्युदात्तः| पचादिषु `नदट्` इति पठते, तेन `टिड्ढाणञ्`  [[4|1|15]]  इति ङीपि कृते तत्र च `यस्येति च`  [[6|4|148]]  इत्यकारलोपे कृत उदात्तनिवृत्तिस्वरेणान्तोदात्तो नदीशब्दो भवति| घोशब्दो घञन्तत्वान्? ञित्स्वरेणाद्युदात्तः| पृषत्समिच्छब्दौ प्रातिपदिकस्दरेणान्तोदात्तौ| अथ राजपृषत्, ब्राआहृणसमिदित्यत्र कथमन्तो भवति, यावता योऽत्र समासस्यान्तो नासौ स्वरभाक्? यस्तु तस्मात्? पूर्वः स तकारेण व्यवहितः? इत्याह--`स्वरविधौ` इतद्यादि| `हलन्तेऽपि` इति| समासस्येदं विशेषणम्| `अन्तोदात्तत्वम्` इति| समासे येऽचः पूर्वे तदपेक्षया परस्याचोऽन्तत्वं वेदित्वयम्| तेन `नानपदस्वरस्यापवादः` इति| समासे हि पदानां पृथक्? स्वरो भवति| यदिवं नोच्येत ततो नानापृथक्पदानां स्वरः प्राप्नोति| अतस्तदपवादोऽयमुच्यते॥ इति बोधिसत्त्वदेशीयाचार्य श्रीजिनेन्द्रबुद्धिपादविरचितायांकाशिकाविवरणपञ्चिकायां षष्ठाध्यायस्यप्रथमः पादः॥- - - अथ षष्ठोऽध्यायःद्वितीयः पादः"
}


