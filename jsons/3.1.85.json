{
    "a": "3",
    "p": "1",
    "n": "85",
    "msknum": "2287",
    "ssknum": "0",
    "balamanorama": "",
    "tattvabodhini": "",
    "padamanjari": " व्यत्ययो बहुलम्॥ यथायथमिति। स्वस्मिन् स्वस्मिन्विषये इत्यर्थः। व्यतिगमनं व्यत्यय इति। व्यतिपूर्वादिणो भावे ठेरच्ऽ। अन्योऽन्यविषयावगाहनमित्यर्थः। क्वचिदित्यादिना व्यत्ययस्य प्रकारं दर्शयति। न मरतीति। परस्मैपदमप्यत्र व्यत्ययेन। नेषत्विति। नयतेर्लोटि शप्सिपौ। तरुषेमेति। तरतेर्विध्यादौ लिङ्, तथा च ठ्तरेमेति प्राप्तेऽ इति वृत्तिः;इतरथा ठ्तीर्यास्मेति प्राप्तेऽ इति वक्तव्यं स्यात्, ततश्शप् सिप् उ त्यय इति त्रयो विकरणाः, धातोर्गुणः। तरुषमस्, ततो यासुट्, ठ्लिङ्ः सलोपोऽनन्त्यस्यऽ ठ्नित्यं ङ्तिःऽ ठतो येयःऽ यलोपः, ठाद्गुणःऽ तरुषेम। बहुलग्रहणमनर्थकम्, पूर्वसूत्रादपिशब्दस्यानुवृतौ च्छन्दसि व्यत्ययोऽपि भविष्यति, अपिशब्दाद्यथाप्राप्तञ्चेति सर्वमिष्ट्ंअ सिद्ध्यति। अत आह----बहुल ग्रहणमिति। सर्वस्य प्रकृतस्याप्रकृतस्य च विधेर्व्यभिचारो व्यत्ययलक्षणो यथा स्यादित्येवमर्थमित्यर्थः। एवमर्थे बहुलग्रहणे सति यदिष्ट्ंअ सिद्ध्यति तत्श्लोकेन दर्शयति---सुप्तिणुपग्रहेत्यादि। तत्र सुपाम् व्यत्ययः---धुरि दक्षिणायाः। दक्षिणस्यामिति प्राप्ते। तिङम्----चषालं ये अश्वयूपाय तक्षति। तक्षन्तीति प्राप्ते। लादेशव्यङ्ग्यः क्रियासाधनविशेषः स्वार्थपरार्थत्वव्यक्तवाक्त्वादिको यः स मुख्य उपग्रहः। यथोक्तम्---- य आत्मनेपदाद्भेदः क्वचिदर्थस्य गम्यते॥ अन्यतश्चापि लादेशान्मन्यन्ते तमुपग्रहम्॥ इति। आत्मनेपदाद्धेतोरित्यर्थः। एवमन्यतश्चापि लादेशदिति, इह तु तद्व्यक्तिनिमितत्वात्परस्मैपदात्मनेपदयोरुपग्रहशब्दो वर्तते। स ब्रह्मचारिणमिच्छते। इच्छतीति प्राप्ते। ऊर्मिर्युव्यति, युध्यत इति प्राप्ते। लिङ्गम---मधोस्तृप्ता इवासते, मधुन इति प्राप्ते। भाषायामपि मधुशब्दं पुंल्लिङ्गं प्रयुञ्जते----ठ्मधूंश्च बिभ्रति र्मयसुरविटपिन इतिऽ, तच्चिन्त्यम्। नरःउपुरुषः----अधा स वीरेर्द्दशभिर्वियूयाः, वियूयादिति प्राप्ते, ठ्यु मिश्रयेऽ ठ्विपूर्वः, आशिषि लिङ्। कालवाची प्रत्ययः कालः----श्वोऽग्नीनाधास्यमानेन, लुटो विषये लृट्। हल्---त्रिष्टुअभौजः \"सुफितमुग्रवीरम्,ठ्शुभ शोभार्थेऽ भकारस्य फकारः। आश्वलायनसूत्रे तैतिरीये च भकार एव पठ।ल्ते अच्----उपगायन्ति मा पत्नयो गर्भिणयः, दीर्घस्य ह्रस्वः। स्वरव्यत्ययः----ठ्परादिश्च्छन्दसि बहुलम्ऽ इत्यत्र वक्ष्यते। कर्तृ शब्दः कारकमात्रस्योपलक्षणार्थः, तद्वाचिनां शब्दानां व्यत्यय इत्यर्थः। विभक्तीनां व्यतत्य इति यावत्। यङम्---यङिति प्रत्याहारः यङे यशब्दादारभ्य ठ्लिङ्याशिष्यङ्ऽ इति ङ्कारेण, तेषां व्यत्ययः----आण्डा शुष्मस्य भेदतीत्यादिना वृतावेव दर्शितः। एषां सुप्रभृतीनां व्यत्ययमिच्छति चशास्त्रकृत् पाणिनिराचार्यः। सोऽपि तथाविधो व्यत्ययो बाहुलकेन सिद्ध्यति। बहुलस्य भावो बाहुलकम्, मनोज्ञादित्वाद्रुञ्। तत्पुनर्बहुलशब्दस्य प्रवृत्तिनिमितं यद्वह्वर्थादानम्। च---शब्दो हेतौ। यस्मादेवमुक्तप्रकारो व्यत्ययो बहुलग्रहणेनैव सिद्ध्यति, तस्माद्वहुलग्रहणं कृतमित्यर्थः॥",
    "kashika": "यथायथं विकरणाः शबादयो विहिताः, तेषां छन्दसि विषये बहुलं व्यत्ययो भवति। व्यतिगमनं व्यत्ययः, व्यतिहारः। विषयान्तरे विधानम्, क्वचिद् द्विविकरणता, क्वचित् त्रिविकरणता च। आण्डा शुष्णस्य भेदति। भिनत्ति इति प्राप्ते। ताश्चिन्नौ न मरन्ति। न म्रियन्ते इति प्राप्ते। द्विविकरणता इन्द्रो वस्तेन नेषतु। नयतु इति प्राप्ते। त्रिविकरणता इन्द्रेण युजा तरुषेम वृत्रम्। तीर्यस्म इति प्राप्ते। बहुलग्रहणं सर्वविधिव्यभिचारार्थम्। सुप्तिङुपग्रलिङ्गनरणां कालहलच्स्वरकर्तृयङां च। व्यत्ययमिच्छति शास्त्रकृदेषां सो ऽपि च सिध्यति बहुलकेन।",
    "sutra_vishesh": "विकरणप्रत्ययप्रकरणम् - छन्दसि व्यत्ययविधानम्",
    "mahabhashyam": " व्यत्ययो बहुलम् (702) (429 छन्दसि व्यत्ययविधिसूत्रम्।। 3.1.4 आ.17) (1873 वार्तिकम्।। 1 ।।) - योगविभागः- (भाष्यम्) योगविभागः कर्तव्यः --- व्यत्ययः। व्यत्ययो भवति स्यादीनामिति। आण्डा शुष्णस्य भेदति। भिनत्तीत्येवं प्राप्ते। स च न मरति। न म्रियत इति प्राप्ते।। ततो बहुलम्। बहुलं छन्दसि विषये सर्वे विधयो भवन्तीति। सुपां व्यत्ययः, तिङां व्यत्ययः, वर्णव्यत्ययः, लिङ्गव्यत्ययः, पुरुषव्यत्ययः, कालव्यत्ययः, आत्मनेपदव्यत्ययः, परस्मै पदव्यत्यय इति।। सुपां व्यत्ययः --- युक्ता मातासीद्धुरि दक्षिणायाः। दक्षिणायामिति प्राप्ते।। तिङां व्यत्ययः --- चाषालं ये अश्वयूपाय तक्षति। तक्षन्तीति प्राप्ते।। वर्णव्यत्ययः --- त्रिष्टुभौजः शुभितमुग्रवीरम्। शुधितमिति प्राप्ते।। लिङ्गव्यत्ययः --- मधोस्तृप्ता इवासते। मधुन इति प्राप्ते।।पुरुषव्यत्ययः --- अधा स वीरैर्दशभिर्वियूयाः। वियूयादिति प्राप्ते।। कालव्यत्ययः--श्वोग्नीनाधास्यमानेन। श्वः सोमेन यक्ष्यमाणेन। आधातायष्टेति प्राप्ते।। आत्मनेपदव्यत्ययः --- ब्रह्मचारिणमिच्छते। इच्छतीति प्राप्ते।। परस्मैपदव्यत्ययः --- प्रतीपमन्य ःढ़द्य;र्मिर्युध्यति। युध्यत इति प्राप्ते।। सुप्तिङुपग्रहलिङ्गनराणां कालहलच्स्वरकर्तृयङां च। व्यत्ययमिच्छति शास्त्रकृदेषां सोपि च सिध्यति बाहुलकेन।। व्यत्ययो।। 85 ।। ",
    "sutra": "व्यत्ययो बहुलम्",
    "kaumudiNumber": "3433",
    "kaumudiText": "विकरणानां बहुलं व्यत्ययः स्यात् छन्दसि | आण्डा शुष्णस्य भेदति (आ॒ण्डा शुष्ण॑स्य॒ भेद॑ति) | भिनत्तीति प्राप्ते | जरसा मरते पतिः (ज॒रसा॒ मर॑ते॒ पतिः॑) | म्रियत इति प्राप्ते | इन्द्रो वस्तेन नेषतु (इन्द्रो॑ व॒स्तेन॑ नेषतु) | नयतेर्लोट् शप्सिपौ द्वौ विकरणौ | इन्द्रेण युजा तरुषेम वृत्रम् (इन्द्रे॑ण यु॒जा त॑रुषेम वृ॒त्रम्) | तरेमेत्यर्थः | तरतेर्विध्यादौ लिङ् | उः शप् सिप् चेति त्रयो विकरणाः ॥ सुप्तिङुपग्रहलिङ्गनराणां कालहलच्स्वरकर्तृयङां च | व्यत्ययमिच्छति शास्त्रकृदेषां सोऽपि च सिध्यति बाहुलकेन ॥ 1 ॥ धुरि दक्षिणायाः (धु॒रि दक्षि॑णायाः) | दक्षिणस्यामिति प्राप्ते | चषालं ये अश्वयूपाय तक्षति (च॒षालं॒ ये अ॑श्वयूपाय॒ तक्ष॑ति) | तक्षन्तीति प्राप्ते | उपग्रहः परस्मैपदात्मनेपदे | ब्रह्मचारिणमिच्छते | इच्छतीति प्राप्ते | प्रतीपमन्य ऊर्मिर्युध्यति | युध्यत इति प्राप्ते | मधोस्तृप्ता इवासते (मधो॑स्तृ॒प्ता इ॑वासते) | मधुन इति प्राप्ते | नरः पुरुषः | अधा स वीरैर्दशभिर्वियूयाः (अधा॒ स वी॒रैर्द॒शभि॒र्वियू॑याः) | वियूयीदिति प्राप्ते | कालः कालवाची प्रत्ययः | श्वोऽग्नीनाधास्यमानेन | लुटो विषये लृट् | तमसो गा अदुक्षत् (तम॑सो॒ गा अ॑दुक्षत्) | अधुक्षदिति प्राप्ते | मित्र वयं च सूरयः (मित्र॑ व॒यं च॑ सू॒रयः॑) | मित्रा वयमिति प्राप्ते | स्वरव्यत्ययस्तु वक्ष्यते | कर्तृशब्दः कारकमात्रपरः | तथा च तद्वाचिनां कृत्तद्धितानां व्यत्ययः | अन्नादाय | अण्विषये अच् | अवग्रहे विशेषः | यङो यशब्दादारभ्य लिङ्याशिष्यङ्--<{3434}> इति ङकारेण प्रत्याहारः | तेषां व्यत्ययो भेदतीत्यादिरुक्त एव ॥",
    "nyaas": "`यथायथम` इति| यो यस्यात्मीयो विषयः = यथायथम्| यस्मिन् यस्मिन् विषय इत्यर्थः| किं पुनरयं व्यत्ययो नामेत्याह--- `व्यतिगमनं व्यत्ययः` इति| तमेव व्यत्ययं स्पष्टीकर्त्तुमाह-- `{व्यतिहारः-काशिका} व्यतिकरः` इत्यादि| `क्वचित्` इत्यादिना व्यत्यस्य प्रकारान्तरं दर्शयति| `भेदति` इति| श्नमो विषये शपो विधानम्| `मरति` त्यत्रापि शविषये शप्, परस्मैपदञ्च व्यत्ययेनैव| `म्रियते` इति| पूर्ववद्रिङ, तस्येयङ|`नेषतु` इति| नयतेर्लोट्, तिप्, `एरुः`  [[3|4|86]]  सिप्, तस्मात् परः शप्, धातोर्गुणः, सिपः षत्वम्|त्रिविकरणतायास्तूदाहरणम्-- `{तरुषेम वृत्रम्` -- काशिका} तरुषेम दृषदम्` इति| तरतेराशिषि लिङ्, मस्, `नित्यं ङित्,  [[3|4|99]]  इतिवस्मसोः सलोपः, यासुट्, `छन्दस्युभयथा`  [[3|4|117]]  इति सार्वधातुकत्वाल्लिङ उप्रत्ययः, तस्मात् परः सिप्, तस्मादपि परोऽङ, धातोर्गुणः, सिपः षत्वम्, `अतो येयः`  [[7|2|80]] इतीयादेशः| अङा सह `आद्गुणः`  [[6|1|84]] , `लिङः सलोपोऽनन्तस्य`  [[6|1|76]]  इति सलोपः| `लोपो व्योर्वलि`  [[6|1|64]]  इति यलोपः|अथ `व्यत्ययः` इत्येतावत् कतं नोक्तम्,किं बहुलग्रहणेन, पूर्वसूत्राद्ध्यपिशब्दस्यानुवृत्तौ सत्यां छन्दसि व्यत्ययो भवति, अपिशब्दाद्यथाप्राप्तञ्चेति, एवमभिसम्बन्धे क्रियमाणेऽन्तरेणापि बहुलग्रहणं सर्वमिष्टं सिध्ययत्येवेत्यत आह-- `\tबहुलग्रहणम्` इत्यादि| सर्वस्य प्रकृतस्याप्रकृतस्य विधेव्र्यभिचारो व्यत्ययलक्षणो यथा स्यादित्येवमर्थ बहुलम्, इतरथा ह्रसति बहुलग्रहणे प्रकृतानामेव स्यादीनां शानच्पर्यन्तानां स्यात्, नान्येषां श्नम्प्रभृतीनाम्, इष्यते च तेषामपि| स बहुलग्रहण एव सति लभ्यते| एतमेवार्थं दर्शयितुमाह--- `सुप्तिङुपग्रह` इत्यादि| ततर् सुपां व्यत्ययः-- धुरि दक्षिणायामिति प्राप्ते सप्तम्या विषये षष्ठी| तिङाम्-- ये यूपाय तक्षति| तक्षन्तीति प्राप्ते| लादेशव्यङ्ग्यक्रियाविशेषो मुख्य उपग्रहः| इह तु तद्व्यक्तिनिमित्तत्वात् परस्मैपदात्मनेदयोरुपग्रहशब्दो वत्र्तते| एतदुक्तं भवति-- आत्मनेपदपरसमैपदयोव्र्यत्यय इति| स ब्राहृचारिणमिच्छते, प्रतीतमन्यदग्न युध्यति| इच्छति, बध्यत इति प्राप्ते| लिङ्गस्य-- मधोस्तृप्ता इवासत इति| मधुन इति प्राप्ते| नरस्य = प्रथमपुरुषादेः-- अतोपचारैर्दशभिर्वियूयाय इति| वियूयादिति प्रथमपुरुषविषये मध्यमपुरुषः, `यु मिश्रणे` (धातुपाठः- 1033), विपूर्वादाशिषि लिङ, सिप्, यासुट्, `अकृत्सार्व धातुकयोः`  [[7|4|24]]  इति दीर्घः, `स्कोः संयोगाद्योरन्ते च`  [[8|2|29]]  इति सलोपः| कालस्य-- सोऽग्नीनाधास्यमानेन| लुटो विषये लुट्; कालशब्दोऽत्र कालविषयत्वाल्लुडादिप्रत्ययेषु वत्र्तते| न हि मुख्यकालस्य व्यत्ययः शक्यते कर्त्तुम्| हलाम्-- शुफितं मुखबीजम्| शुभितमिति प्राप्ते| `शुभ शुम्भ शोभार्थे` (धातुपाठः-1321,1322) निष्ठा, इट्, भकारसय् फकारः| अचाम्-- उपगायन्तु मां पत्नयो गर्भिणयः| पत्न्यो गर्भिण्य इति प्राप्ते| ईकारस्य इकारः| स्वराणाम्-- `अन्तोऽवत्या`  [[6|1|214]]  इत्यन्तोदात्तत्वं यथेह भवति-- अआवतीं सोमवतीं प्रजावतीं सूर्यवतीं दृषदमित, तथेहापि स्यात्-- अआवती सोमवती प्रजावती| व्यत्यये तु सत्यआशब्दस्य प्रकृतिस्वर एव भवति| कः पुनः प्रकृतिस्वरः? आद्युदात्तत्वम्| तथा हि ङीपोऽनुदात्तत्वं पित्त्वात्| मतुपोऽप्यत एव| `{अशूप्रुषिप्लुषिलटिकटिकणिखटिविशिभ्यः क्वन्` इति द|उ|सूत्रम्} अशूप्रुषिलटिकणिखटिविशिभ्यः क्वन्` (द|उ|8|125) इति क्वन्प्रत्ययान्तत्वात् नित्स्वरेणाद्युदात्तोऽआशब्दः| कर्त्तृगर्हणं कारकोपलक्षणार्थम्| कारकाणां व्यत्यय इत्यर्थः| आसादयद्भिरुभयोर्वेदाः| आसादयद्भ्य इति प्राप्ते सम्प्रदानस्य करणत्वम्| `यङ` इति प्रत्याहारग्रहणार्थम्-- `सार्वधातुके यक्`  [[3|1|67]]  इति यक आरभ्य `लिङ्याशिष्यङ`  [[3|1|86]]  इत्यतो ङकारेण| यगादीनां प्रत्ययानामङपर्यन्तानां व्यत्यय इत्यर्थः| मुण्डा शुष्मस्य भेदतीति| श्नमि प्राप्ते शप्| एषां शप्प्रभृतीनां व्यत्ययमिच्छति शास्त्रकृत्-- पाणिनिः| `सोऽपि च सिध्यति बाहुलकेन` अपिशब्दात् स्यादिव्यत्ययः| बाहुलस्य भावो बाहुलकम्, द्वन्द्वमनोज्ञादित्वाद्वुञ्  [[5|1|132]] | चशब्दो हेतौ| यस्मादेवं प्रकृतानामप्रकृतानाञ्तच बाहुलकेन व्यत्ययः सिध्यति तस्माद्बहुलग्रहणं कृतमिति॥"
}


