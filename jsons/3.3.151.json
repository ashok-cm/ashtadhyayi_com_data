{
    "a": "3",
    "p": "3",
    "n": "151",
    "msknum": "0",
    "ssknum": "0",
    "balamanorama": "<<शेषे लृडयदौ>> - शेषे लृडयदौ ।यच्चयत्राभ्यामन्यः शेषः । तदाह —  यच्चयत्राभ्यामन्यस्मिन्निति । \"यदिभिन्ने\" इति शेषः । लृट्स्यादिति । नतु लकारान्तरमित्यर्थः । आश्चर्यमिति । अन्धः कृष्णं द्रक्ष्यतीत्याश्चर्यमित्यन्वयः । नामेत्यव्ययमाश्चर्यद्योतकम् । मूक् इति । मूकोऽधीयीत इत्याश्चर्यमित्यन्वयः । यदीत्याश्चर्यद्योतकम् । ",
    "tattvabodhini": "<<शेषे लृडयदौ>> - शेषे । सर्वलकारापवादः । सोऽधीयीतेति । यदायद्योरुपसङ्ख्यानात्जातुयदो॑रिति लिङ् । लिङ्निमित्ताऽभावादिह लृङ् न ।",
    "padamanjari": " यच्चयत्राभ्यामिति । चित्रीकरणापेक्षस्तु शेषो न भवति, तस्येह स्वरितत्वेनाधिकारात् । आश्चर्यं यदि स भुञ्जीतेति । अत्रानवक्लृप्तिराश्चर्यं च द्वयं गम्यते, तत्राश्चर्यनिमिते लृटि प्रतिषिद्धे जातुयदोर्लिङ्विधाने यदायद्योरुपसङ्ख्यानमित्यनवक्लृप्तौ लिङ् । भाष्ये तु शम्भावनार्थो यदिशब्दः प्रयुज्यते, ततश्च सम्भावनमत्र तात्पर्यार्थः, न चित्रीकरणम्; ततश्चायदाविति न वक्तव्यम्, लिङपि ठ्सम्भावनेऽलम्ऽ इत्यनेनैव\" इत्युक्तम् । यदाह---चित्रीकरणे यदिप्रतिपेधानर्थक्यमर्थान्यत्वादिति ॥",
    "kashika": "यच्चयत्राभ्याम् अन्यत्र चित्रीकरणं शेषः। शेषे उअपपदे चित्रीकरणे गम्यमाने धातोः लृट् प्रत्ययो भवति, यदिशब्दश्चेन् न प्रयुज्यते। सर्वलकाराणाम् अपवादः। आश्चर्यम्, चित्रम् अद्भुतम्, अन्धो नाम पर्वतमारोक्ष्यति, बधिरो नाम व्याकरनमध्येष्यते। अयदौ इति किम्? आश्चर्यं यदि स भुञ्जीत, यदि सो ऽधीयीत। लिङ् निमिताभावातिह लृङ् न भवति।",
    "sutra_vishesh": "कृत्प्रत्ययप्रकरणम् -  सर्वलकारापवादरूपेण \"लृट्\" प्रत्ययविधानम्",
    "mahabhashyam": " शेषे लृडयदौ ,(1136) (587 लृट्प्रत्ययविधिसूत्रम्।। 3 । 3 । 2 आ.14) - चित्रीकरणे यदिप्रतिषेधानर्थक्यमर्थान्यत्वात्- (भाष्यम्) चित्रीकरणे यदि प्रतिषेधोनर्थकः। किं कारणम्? अर्थान्यत्वात्, नहि यदावुपपदे चित्रीकरणं गम्यते। किं तर्हि? संभावनम्।। शेषे लृड।। 151 ।। ",
    "sutra": "शेषे लृडयदौ",
    "kaumudiNumber": "2808",
    "kaumudiText": "यच्चयत्राभ्यामन्यस्मिन्नुपपदे चित्रीकरणे गम्ये धातोर्लृट् स्यात् | आश्चर्यमन्धो नाम कृष्णं द्रक्ष्यति | अयदौ किम् | आश्चर्यं यदि सोऽधीयीत ॥",
    "nyaas": "`यच्चयत्राभ्याम्` इत्यादिना यच्चयत्रापेक्षं शेषं दर्शयति| चित्रीकरणापेक्षया शेषो न शक्यते विज्ञातुम्; चित्रीकरणस्येह स्वर्यमाणत्वात्| `आरोक्ष्यति` इति| `रुह बीजजन्मनि प्रादुर्भावे च` (धातुपाठः-859)| `हो ढः`  [[8|2|31]] , `षढोः कः सि`  [[8|2|41]] | `आश्चर्य यदि भुंजीत` इति| अनवक्लृप्रेरत्राश्चर्य गम्यते| तत्राश्चर्यनिमित्ते लृटि प्रतिषिद्धे `जातुयदोर्लिङविधाने यदायद्योरूपसंख्यानम्` (वा|331) इत्यनवक्लृप्तौ लिङ॥"
}


