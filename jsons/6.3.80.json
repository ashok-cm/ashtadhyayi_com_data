{
    "a": "6",
    "p": "3",
    "n": "80",
    "s": "द्वितीये चानुपाख्ये ",
    "padachcheda": "द्वितीये ७\/१ च ०\/० अनुपाख्ये ७\/१",
    "anuvritti": "",
    "adhikara": " उत्तरपदे [6।3।1] ",
    "full_sutra": "",
    "siddhantakaumudi_index": "1011",
    "msknum": "0",
    "ssknum": "0",
    "balamanorama": "<<द्वितीये चानुपाख्ये>> - द्वितीये चानुपाख्ये । अप्रधानेऽसहाये द्वितीयशब्दो लाक्षणिकः । उपाख्यायते प्रतीयते उपलभ्यते इत्युपाख्यं=प्रत्यक्षम् । तदन्यदनुपाख्यम् । अनुमेयमिति यावत् । तदाह — अनुमेय इति । सहायवाचिन्युत्तरपदे परत इत्यर्थः । सराक्षसीकेति ।तेन सहे॑ति बहुव्रीहिः ।नद्यृतश्चे॑ति कप् । अनुमेयराक्षसीसहिता निशेत्यर्थः । तदाह — राक्षसी साक्षादिति । ",
    "tattvabodhini": "<<द्वितीये चानुपाख्ये>> - द्वितीये ।अप्रधानो यः स द्वितीयः॑इति लोकप्रसिद्धम् । उपाख्यं=प्रत्यक्षं, तद्भिन्नमनुमेयं । तदाह — -अनुमेये इति । सराक्षसीकेति ।नद्यृतश्चे॑ति कप् ।",
    "padamanjari": "  अप्रधानो यः सः द्वितीय इति । तत्रैव लोके द्वितीयशब्दस्य प्रयोगात्, स्वामिभृत्ययोहि स्वामिनं प्रति भृत्यो द्वितीय इत्युच्यते, न विपर्ययेण । उपाख्यायते इत्यस्य विवरणम् - प्रत्यक्षेणीपलभ्यत इति । घञर्थे  एकविधानम् इति कः कर्मणि । साग्निरिति । पूर्ववद्धहुव्रीहिः, इदमपि नित्यार्थं वचनम् । अग्न्यादयः त्याइदिना अनुपाख्यत्वं दर्शयति, कपोतश्चेदगारमुपहन्याततश्च कपोतेनाग्निरनुमीयते । विद्यौद्वात्ययोश्च रक्षः पिशाचं वर्तत इति वार्ता ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "द्वयोः सहयुक्तयोरप्रधानो यः स द्वितीयः। उपाख्यायते प्रत्यक्षत उपलभ्यते यः स उपाख्यः। उपाख्यादन्यः अनुपाख्यः अनुमेयः। तस्मिन् द्वितीये ऽनुपाख्ये सहस्य स इत्ययम् आदेशो भवति। साग्निः कपोतः। सपिशाचा वात्या। सराक्षसीका शाला। अग्न्यादयः साक्षादनुपलभ्यमानाः कपोतादिभिरनुमीयमानाः अनुपाख्या भवन्ति।",
    "mahabhashyam": "",
    "siddhantakaumudi": "अनुमेये द्वितीये सहस्य सः स्यात् | सराक्षसीका निशा | राक्षसी साक्षादनुपलभ्यमाना निशयाऽनुमीयते ॥",
    "nyaas": ""
}


