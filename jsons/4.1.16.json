{
    "a": "4",
    "p": "1",
    "n": "16",
    "msknum": "2223",
    "ssknum": "0",
    "balamanorama": "<<यञश्च>> - यञश्च । यञ इति प्रत्ययत्वात्तदन्तग्रहणम् । \"ऋन्नेभ्यः\" इत्यतो ङीबित्यनुवर्तते । स्त्रियामित्यधिकृतम् । तदाह — यञन्तादिति । यद्यपिटिड्ढाणञि॑ति पूर्वसूत्र एव यञ्ग्रहणं कर्तुमुचितं \"तथापि ष्फ तद्धितः\" इत्युत्तरसूत्रे यञ एवानुवृत्तये पृथक् सूत्रमिति भावः । अकारलोपे कृते इति । गार्गीत्युदाहरणं वक्ष्यति । गर्गस्यापत्यं स्त्री इत्यर्थेगर्गादिभ्यो यञि॑ति यञ्, आदिवृद्धिः,यस्येति चे॑ति गकारादकारस्य लोपः । गाग्र्यशब्दान्भीपिहलस्तद्धितस्ये॑ति यकारलोपात्परत्वात्यस्येति चे॑ति यकारादकारस्य लोपे कृते सति प्रक्रिया वक्ष्यत इत्यर्थः ।",
    "tattvabodhini": "<<यञश्च>> - यञश्च । योगविभाग उत्तरार्थः ।प्राचां ष्फ तद्धितः॑इत्यत्र यञ एवानुवृत्तिर्यथा स्यात् ।",
    "padamanjari": " आपत्यग्रहणमिति । अपत्ये भव आपत्यः, यञ्, आपत्यादिति सूत्रं कर्तव्यमित्यर्थः । द्वैप्येति । भवादावर्थे यञ् । योगविभाग उतरार्थ इति । उतरत्र यञ एवानुवृत्तिर्यथा स्यात्, टिदादीनां मा भूदिति ॥",
    "kashika": "ङीपित्येव। यञन्ताच् च प्रातिपदिकात् स्त्रियां ङीप् प्रत्ययो भवति। गार्गी। वात्सी। अपत्यग्रहणं कर्तव्यम्। इह मा भूत्, द्वीपादनुसमुद्रं यञ् [[4|3|10]] द्वैप्या। योगविभागः उत्तरार्थः।",
    "sutra_vishesh": "स्त्रीप्रत्ययप्रकरणम् - \"ङीप्\" प्रत्ययविधानम्",
    "mahabhashyam": " यञ्ञश्च (1290) (ङीबधिकरणम्) (5146 आक्षेपवार्तिकम् ।। 1 ।।) - आपत्यग्रहणं द्वीपाद्यञ्ञः प्रतिषेधार्थम् - (भाष्यम्) आपत्यग्रहणं कर्तव्यम्, द्वीपाद्यञ्ञः प्रतिषेधार्थम्। ःथ्द्य;ह मा भूत्--द्वैप्येति। तत्तर्हि वक्तव्यम्।। (समाधानभाष्यम्) न वक्तव्यम्। नैवं विज्ञायते--कञ्ञ्व्करपो यञ्ञश्चेति। कथं तर्हि? कञ्ञ्व्करपोऽयञ्ञश्चेति।। ",
    "sutra": "यञश्च",
    "kaumudiNumber": "471",
    "kaumudiText": "यञन्तात्स्त्रियां ङीप्स्यात् | आकारलोपे कृते ॥",
    "nyaas": "`गार्गी| वात्सी` इति| गर्गवत्सशब्दाभ्यां स्त्रियामपत्ये `गर्गादिभ्यो यञ्`  [[4|1|105]]  इति यञ्, ङीप्, `यस्येति च`  [[6|4|148]]  इत्यकारस्य लोपः, `हलस्तद्धितस्य`  [[6|4|150]]  इति यकारस्य च|`अपत्यग्रहणं कत्र्तव्यम्` इति| अपत्यं गृह्रते येन तदपत्यग्रहमम्| व्याख्यानमेतदुक्तं भवति-- तथा व्याख्यानं कत्र्तव्यं यथा यञो विशेषणमपत्यं गृह्रेत्| तत्रेदं व्याख्यानम्-- उत्तरसूत्रे विकल्पार्थं प्राचामिति वचनमनेनापि योगेन सम्बध्यते,व्यवस्थितविभाषा च सा विज्ञायते, तेनापत्येऽर्थे यो यञ् विहितस्तदन्तान्नित्यं भवति, यस्तु द्वीपशब्दाज्जातादावर्थे विहितदन्तान्न भवतीति| अथ योगविभागः किमर्थः? न पूर्वसूत्र एव अञ्ग्रहणं क्रियेतेत्यत आह-- `योगविभाग उत्तरार्थः` इति| उत्तरसूत्रे यञन्तादेव ष्फो यथा स्यात्, टिदादिभ्यो माभूदिति॥"
}


