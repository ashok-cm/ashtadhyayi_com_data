{
    "a": "7",
    "p": "4",
    "n": "30",
    "msknum": "865",
    "ssknum": "0",
    "balamanorama": "",
    "tattvabodhini": "यङि च। इह `गुणोऽर्तिसंयोगाद्यो`रित्येतत्सर्वमप्यनुवर्तते। यकारपररेफस्येति। यदि भाष्योदाहरणं सामान्यापेक्षं ज्ञापकं स्यात्तदाऽर्यमाख्यत् आरर्यदित्यादि सिध्यति।  ",
    "padamanjari": "",
    "kashika": "यगि च परतः अर्तेः संयोगादेश्च ऋतः गुणो भवति। अरार्यते। सास्वर्यते। दाध्वर्यते। सास्मर्यते। अर्तेः अट्यर्त्यशूर्णोतीनाम् उपसंख्यानम् इति यङ्। न न्द्राः संयोगादयः [[6|1|3]] इति द्विर्वचनप्रतिषेध्ः यकारस्य नेष्यते। हन्तेर्हिसायां यङि घ्नीभावो वक्तव्यः। जेघ्नीयते। हिंसायाम् इति किम्? जङ्घन्यते।",
    "sutra_vishesh": "",
    "mahabhashyam": " यङि च ।। यङ्प्रकरणे हन्तेर्हिंसायामीट् ।। यङ्प्रकरणे हन्तेर्हिंसायामीड्वक्तव्यः । जेघ्नीयते । यदीट,अभ्यासरूपं न सिध्यति ।। एवं तर्हि ।। यङ्प्रकरणे हन्तोर्हिंसायामीक् ।। एवमप्युपधालोपो न प्राप्नोति ।। एवं तर्हि ।। यङ्प्रकरणे हन्तेर्हिंसायां(1) घ्नी ।। ( यङि च ) ।। ",
    "sutra": "यङि च",
    "kaumudiNumber": "2633",
    "kaumudiText": "अर्तेः संयोगादेश्च ऋतो गुणः स्याद्यङि | यकारपररेफस्य न द्वित्वनिषेधः | अरार्यते इति भाष्योदाहरणात् | अरारिता | अशाशिता | ऊर्णोनूयते | बेभिद्यते | अल्लोपस्य स्थानिवत्तवान्नोपधागुणः | बेभिदिता ॥",
    "nyaas": "पूरवेम प्राप्तस्य रीङोऽयमपवादः| `अरार्यते` इति| यङ गुणः, रपरत्वम्| `अजादेर्द्वितीयस्य  [[6|1|2]]  इति द्विर्वचनम्; हलादिशेषः, `दीर्घोऽकितः`  [[7|4|83]]  इति दीर्घत्वम्| ननु चात्र्तेरहलादित्वाद्यङ न प्राप्नोति? इत्यत आह--`अर्त्तेः` इत्यादि| भवतु नामोपसंख्यानाद्यङ्, रेफादेश्तु द्विर्वचनेन न भवितव्यम्, `न न्द्राः संयोगादयः`  [[6|1|3]]  इति प्रतिषेधात्? इत्यत आह--`न न्द्राः संयोगादयः` इति| उक्तं हि ततर--यकारपरस्य रेफस्य प्रतिषेधो वक्तव्यः| तस्माद्रेफादेर्यं इत्येतस्य द्विर्वचनं भवति| `जङ्घन्यते` इति| `नुगतोऽनुनासिकान्तस्य`  [[7|4|85]]  इति नुक्, `अभ्यासाच्च`  [[7|3|55]]  इति कुत्वम्॥"
}


