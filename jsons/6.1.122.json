{
    "a": "6",
    "p": "1",
    "n": "122",
    "s": "सर्वत्र विभाषा गोः ",
    "padachcheda": "सर्वत्र ०\/० विभाषा १\/१ गोः ६\/१",
    "anuvritti": "एङः ५\/१ [6।1।109] , पदान्तात् ५\/१ [6।1।109] , अति ७\/१ [6।1।109] , प्रकृत्या 3\/1 [6।1।115]",
    "adhikara": " संहितायाम् [6।1।71] ",
    "full_sutra": "पदान्तात्  गो: एङ: अति सर्वत्र प्रकृत्या विभाषा ",
    "siddhantakaumudi_index": "87",
    "msknum": "49",
    "ssknum": "0",
    "balamanorama": "<<सर्वत्र विभाषा गोः>> - सर्वत्र विभाषा । पदान्तादित्यनुवर्तते ।प्रकृत्यान्तः पाद॑मित्यतःप्रकृत्ये॑त्यनुवर्तते । प्रकृत्या=स्वभावेन निर्विकारस्वरूपेणाऽवतिष्ठते इत्यर्थः । \"यजुष्युर\" इत्यतो यजुषीति निवृत्तं । तत्सूचनायसर्वत्रे॑त्युपात्तम् । तेन लोके वेदे चेति लभ्यते । तदाह — लोक इत्यादि । प्रकृतिभाव इति । स्वभावेनावस्थानमित्यर्थः । एवं च पूर्वरूपमवादेशश्च न । गो-अग्रमिति प्रकृतिभावे रूपम् । पूर्वरूपे गोऽग्रमिति । अत्र एङ इत्यप्यनुवर्तते । ततश्चैकदेशविकृतमनन्यवद्भवतीति न्यायेन चित्रग्वग्रमित्यत्र नातिप्रसङ्गः । हे चित्रगोऽग्रमित्यत्रापि न प्रकृतिभावः, प्रतिपदोक्तस्यैवैङो ग्रहणात् । प्रकृते च \"ह्यस्वस्य गुण\" इत्योकारस्य लाक्षणिकत्वात् । गोरिति । गो असिति स्थिते गो इत्योकारस्य पदान्तत्वाऽभावान्न प्रकृतिभावः । नचैवमपदान्तत्वादेङः पदान्तादिति पूर्वरूपमपि दुर्लभमिति वाच्यम्, अत एवङसिङसोश्चे॑ति तत्र पूर्वरूपारम्भात् । ",
    "tattvabodhini": "<<सर्वत्र विभाषा गोः>> - सर्वत्र विभाषा । यद्यपीहछन्दसि॑ इति न पकृतम्, तथापियजुष्युरः॑ इत्यादिप्रक्रमाच्छन्दस्येवेति संभाव्येत, अतःसर्वत्रेत्युक्तम् । तद्व्याचश्टे-लोके वेदे चेति । इहएङ॑ इत्यनुवर्त्त्यएङन्तस्य गो॑रिति व्याख्येयम् । तेनेह न — चित्रग्वग्रम् । प्रकृतिभाव इति । एतच्चप्रकृत्यान्तःपाद॑मिति सूत्रात्प्रकृत्येत्यनुवृत्त्या लभ्यते ।नान्तःपाद॑मिति पाठे तुसर्वत्र विभाषे॑ति सूत्रेण पूर्वरूपमेव विभाषा निषिध्यत इत्यवधेयम् । निषेधविकल्पे विधिविकल्पः फलित इत्याशयेन पूर्वरूपमेवविकल्प्यत इति मनोरमायां स्थितम् ।",
    "padamanjari": " सर्वत्र च्छन्दसि भाषायां चेति। यद्यपि ठ्च्छन्दसिऽ इति न प्रकृतम्, तथापि ठन्तः पादं यजुषिऽ इति वचनात् अवक्रमुः, अव्रतावस्युरिति छान्दसानुकरणाच्च छान्दसानि पूर्वसूत्राणीति भावः। सर्वत्रग्रहणं तु यजुषि, अन्यत्र चेत्यप्युपपन्तम्। पदान्तादित्येव--गोरागतं गोः स्वम् ॥",
    "laghusiddhantakaumudi_index": "44",
    "laghusiddhantakaumudi": "लोके वेदे चैङन्तस्य गोरति वा प्रकृतिभावः पदान्ते। गोअग्रम्, गोऽग्रम्। एङन्तस्य किम्? चित्रग्वग्रम्। पदान्ते किम्? गोः॥",
    "kashika": "सर्वत्र छन्दसि भाषायां च अति परतो गोः एङ् प्रकृत्या भवति विभाषा। गो ऽग्रम्, गो अग्रम्। छन्दसि अपशवो वा अन्ये गोअश्वेभ्यः पशवो गोअश्वान्।",
    "mahabhashyam": "",
    "siddhantakaumudi": "लोके वेदे चैङन्तस्य गोरति वा प्रकृतिभावः स्यात्पदान्ते | गो अग्रम् | गोऽग्रम् | एङन्तस्य किम् | चित्रग्वग्रम् | पदान्ते किम् | गोः ॥",
    "nyaas": ""
}


