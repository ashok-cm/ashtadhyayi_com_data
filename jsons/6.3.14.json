{
    "a": "6",
    "p": "3",
    "n": "14",
    "s": "तत्पुरुषे कृति बहुलम् ",
    "padachcheda": "तत्पुरुषे ७\/१ कृति ७\/१ बहुलम् १\/१",
    "anuvritti": "",
    "adhikara": " अलुग् [6।3।1]  उत्तरपदे [6।3।1] ",
    "full_sutra": "",
    "siddhantakaumudi_index": "972",
    "msknum": "1151",
    "ssknum": "0",
    "balamanorama": "<<तत्पुरुषे कृति बहुलम्>> - तत्पुरुषे कृति । तत्पुरुषे सप्तम्या बहुलमलुक्स्यात्कृदन्ते उत्तरपदे संज्ञायामित्यर्थः । स्तम्बेरम इति । तृणसमूहः स्तम्बः, तस्मिन् रमत इति स्तम्बेरमो हस्ती । कर्णेजप इति । कर्णे जपति=परदोषमुपांआआविष्करोतीति कर्णेजपः पिशुनः ।स्तम्बकर्णयो रमिजपो॑रित्यच् । उपपदसमासः । क्वचिन्नेति । बहुवग्रहणादिति भावः । कुरुचर इति । \"चरेष्टः\" इत्यधिकरण उपपदेः चरेष्टः । उपपदसमासः । यद्यपि हलदन्तादित्यनुवृत्त्यैव सिद्धमिदं, तथापि बहुलग्रहणादेव सिद्धेहलदन्ता॑दिति नानुवत्र्तनीयमिति भावः । ",
    "tattvabodhini": "",
    "padamanjari": "  अत्रापि कृदन्तस्य ग्रहण्, न कृन्मात्रस्य, तत्र परतः सप्तम्या असम्भवत् इह कस्मान्न भवति - परमे कारके परमकारक इति उच्यते - अन्तरङ्गा कृत्प्रतिपाद्यक्रियानिमिता सप्तमी, इह तु क्रियान्तरनिमितापरमे कारके निधेहीति, तेन बहिरङ्गत्वान्नास्या ग्रहणम् ।  कुरुचर इति । हलदन्तात् इत्यधिकारमनाश्रित्यैतदुदादृतम् । विभाषाग्रहणे प्रकृते बहुलग्रहणं क्वचित् प्रकृत्यादीनामुपसंग्रहार्थम् । तेन कर्णेजपादावलुगेव, मद्रचरादौ लुगेव, ब्राह्मणाच्छ्ंअस्यादौ असप्तम्या अप्यलुक् । एवं च सर्वमेवालुक्प्रकरणमस्यैव प्रपञ्चः ॥",
    "laghusiddhantakaumudi_index": "815",
    "laghusiddhantakaumudi": "ङेरलुक्। सरसिजम्, सरोजम्॥",
    "kashika": "तत्पुरुषे समासे कृदन्ते उत्तरपदे सप्तम्याः बहुलम् अलुग् भवति। स्तम्बेरमः। कर्णेजपः। न च भवति। कुरुचरः। मद्रचरः।",
    "mahabhashyam": " तत्पुरुषे कृति बहुलम् (2873) (6407 एकदेशिन उपसंख्यानवार्तिकम् ।। 1 ।।) - तत्पुरुषे कृति बहुलमकर्मधारये - तत्पुरुषे कृति बहुलमित्यत्राकर्मधारय इति वक्तव्यम् । इह मा भूत् --- परमे कारके --- परमकारक इति । तत्तर्हि वक्तव्यम् ? न वक्तव्यम् । बहुलवचनान्न भविष्यति ।। (वार्तिकावतरणभाष्यम्) अथ किमर्थं लुगलुगनुक्रमणं क्रियते, न तत्पुरुषे कृति बहुलम् इत्येव सिद्धम् ।। (6408 अनुक्रमणप्रयोजनवार्तिकम् ।। 2 ।।) - लुगलुगनुक्रमणं बहुलवचनस्याकृत्स्नत्वात् - लुगलुगनुक्रमणं क्रियते, अकृत्स्नं बहुलवचनमिति ।। यद्यकृत्स्नं बहुलवचनम्, यदनेन कृतमकृतं तत् । एवं तर्हि न ब्रूमः --- अकृत्स्नमिति, कृत्स्नं च --- कारकं च, साधकं च, निर्वर्तकं च, यदनेन कृतं सुकृतं तत् । किमर्थं तर्हि लुगलुगनुक्रमणं क्रियते ? उदारणभूयस्त्वात् । ते वै खल्वपि विधयः सुपरिगृहीता भवन्ति येषां लक्षणं प्रपञ्चश्च । केवलं लक्षणं केवलः प्रपञ्ञ्चो वा न तथा कारकं भवति ।। अवश्यं खल्वप्यस्माभिरिदं वक्तव्यम् --- बहुलम्, अन्यतरस्याम्, उभयथा, एकेषामिति । सर्ववेदपारिषदं हीदं शास्त्रम्, तत्र नैकः पन्थाः शक्य आस्थातुम् ।। ",
    "siddhantakaumudi": "स्तम्बेरमः | कर्णेजपः | क्वचिन्न | कुरुचरः ॥",
    "nyaas": "`स्तम्बेरमः, कर्णेजपः` इति| `स्तम्बकर्णयो रमिजपोः`  [[3|2|13]]  इत्यच्, `उपपदमितङ्`  [[2|2|19]]  इति तत्पुरुषः| `कुरुचरः, मद्रचरः` इति| `चरेष्टः`  [[3|2|16]]  विभाषायां प्रकृतायां बहुलग्रहणं क्वचित्प्रवृत्त्यादीनामर्थानां संग्रहार्थम्| तेनालुक्प्रवृत्तिः क्वचिदेव भवति--`स्तम्बेरमः` इत्यादौ| क्वचिदप्रवृत्तिरेव--`कुरुचरः` इत्यादौ| क्वचिदुभयम्--`सरजिम्, सरोजम्` इत्यादौ| क्वचिदन्यदेव--`ब्राआहृणाच्छंसी` इत्यादौ| सप्तम्या अलुगुक्तः पञ्चम्या अपि भवति| तथा कृदन्त उत्तरपदेऽलुगुक्तस्तद्धितेऽपि भवति--अप्सु भवोऽप्सव्य इति| दिगादित्वाद्यत्--`ओर्गुणः`  [[6|4|146]]  इति गुणः, `वान्तो यि प्रत्य`  [[6|1|76]]  इति वान्तादेशः|तदेवं सर्वत्र बहुलग्रहणेन सिद्धमिति `ब्राआहृणाच्छंसिन उपसंख्यानम्` (वा|716) इत्यादि| यदुक्तम्, यच्च वक्ष्यते--`अपोयोनियन्मतुषु सप्तम्या अलुक्` (वा|721) इत्यादि, तत्? सर्व न वक्तव्यं भवतीति| यद्येवम्? स्तोकान्मुक्त इत्यादपि सर्वमनेनैव सिद्धमिति `पञ्चम्याः स्ताकादिभ्यः`  [[6|3|2]]  इति न वक्तव्यं भवति? सत्यमेतत्; अस्यैव प्रपञ्चार्थं तद्वेदितव्यम्| एवञ्च सति सुसंगृहीतं लक्ष्यं भवति| तथा चाह--त एव विषयाः सुसंगृहीता भवन्ति येषां लक्षणं प्रपञ्चश्च॥"
}


