{
    "a": "6",
    "p": "2",
    "n": "123",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": "  दृढशालमिति । बहुव्रीहिरयम् । तत्र पूर्वपदप्रकृतिस्वर एव भवति, पूर्वपदं च निष्ठान्तत्वादन्तोदातम् । ननु चात्र लक्षणप्रतिपदोक्तपरिभाषयैव भविष्यति सत्यम्, उतरार्थं तत्पुरुषग्रहणमवश्यं कर्तव्यं तदिहैव क्रियते, परिभाषाया अनाश्रयणाय ॥",
    "kashika": "शालाशब्दान्ते तत्पुरुषे समासे नपुंसकलिङ्गे उत्तरपदम् आद्युदात्तं भवति। ब्राह्मनशालम्। क्षत्रियशालम्। विभाषा सेनासुराच्छायाशालानिशानाम् [[2|4|25]] इति नपुंसकलिङ्गता। तत्पुरुषे इति किम्? दृढशालं ब्राह्मणकुलस्। शालायाम् इति किम्? ब्राह्मणसेनम् नपुंसके इति किम्? ब्राह्मणशाला।",
    "sutra_vishesh": "",
    "mahabhashyam": "",
    "sutra": "तत्पुरुषे शालायां नपुंसके",
    "kaumudiNumber": "3857",
    "kaumudiText": "शालाशब्दान्ते तत्पुरुषे नपुंसकलिङ्गेउत्तरपदमाद्युदात्तम् | ब्राह्मणशालम् | तत्पुरुषे किम् | दृढशालं ब्राह्मणकुलम् | शालायां किम् | ब्राह्मणसेनम् नपुंसके किम् | ब्राह्मणशाला |",
    "nyaas": "शालशब्दः `कूलतीर`  [[6|2|120]]  इत्यत्रोक्तस्वरः| `ब्राआहृणशालम्, क्षत्त्रियशालम्` इति ब्राआहृणशब्दोऽणन्तत्वादन्तोदात्तः| क्षत्रियशब्दस्तु मध्योदात्तः, `क्षत्राद्? धः`  [[4|1|138]]  इति घप्रत्ययान्तत्वात्| `दृढशालम्` इति| बहुव्रीहिरयम्, तेन पूर्वपदप्रकृतिस्वर एव भवति| पूर्वपदं च निष्ठान्तत्वादन्तोदात्तम्| ननु च लक्षणप्रतिपदोक्तपरिभाषया (व्या|प|3) `विभाषा सेना`  [[2|4|25]]  इति प्रतिपदोक्ता या नपुंसकलिङ्गता सैव ग्रहिष्यते| न हि दृढशालमित्यत्र प्रतिपदोक्ता नपुंसकता, किं तर्हि? अभिधेयवशेन लक्षणोक्ता `अभिधेयवल्लिङ्गवचनानि भवन्ति` (व्या|प|73) इति| तत्? किमेतन्निवृत्यर्थेन तत्पुरुषग्रहणेन? एवं तर्ह्रु त्तरार्थं तत्पुरुषग्रहणम्| `चेलखेट कटुककाण्डं गर्हायाम्`  [[6|2|126]]  इत्यनेन दधि च तत्? कटुकं चेति दधिकटुकमित्यत्रैव यथा स्यात्| दधिकटुकम्, `उदइआत्कटुकम्` इति| उत्तरार्थं तु तत्क्रियमाणं विस्पष्टार्थत्वमुपपादयतीत्येतदर्थमपि भवति| लक्षणप्रतिपदोक्तपरिबाषा (व्या|प|3) चेह नाश्रयितव्या भवति--एतदर्थं तत्पुरुषग्रहणस्य दृढशालमित्येतत्? प्रत्युदाहरणमुपन्यस्तम्॥"
}


