{
    "a": "7",
    "p": "4",
    "n": "4",
    "msknum": "817",
    "ssknum": "0",
    "balamanorama": "<<लोपः पिबतेरीच्चाभ्यासस्य>> - लोपः पिबतेः । चङ्परे णाविति । \"णौ चङ्युपधायाः\" इत्यतस्तदनुवृत्तेरिति भावः । अपीप्यदिति ।नानर्थकेऽलोऽन्त्यविधि॑रित्स्य अनभ्यासविकार इति निषेधादभ्यासाऽन्त्यस्य ईत्त्वम् । इह उपधालोपे कृतेऽग्लोपित्वादलघूपधत्वाच्च सन्वत्त्वदीर्घयोरप्राप्तावीत्त्वविधिः । अर्तिहीति पुगिति । \"क्रमेणोदाह्यियते\" इति शेषः । अर्पयतीति । ऋधातोरुदाहरणम् । वृदिंध बाधित्वा नित्यत्वात् पुक् । गुणः । ह्येपयतीति ।ह्यी लज्जाया॑मित्यस्य रूपम् । व्लेपयतीति । \"व्ली विशरणे\" इत्यस्य रूपम् । रेपयतीति । \"री क्षये\" इत्यस्योदाहरणम् । \"क्नूयी शब्दे\" इत्यस्य क्नोपयतीत्युदाहरिष्यन्नाह —  यलोप इति । क्नूयीधातोर्णौ पुकिलोपो व्यो॑रिति यलोप इत्यर्थः । ततः क्नूप् इ इति स्थिते अलघूपधत्वेऽपि पुगन्तत्वाद्गुणः । क्ष्मापयतीति । \"क्ष्मायी विधूनने\" अस्माण्णौ पुकि यलोपः । आदन्तस्योदाहरति —  स्थापयतीति । लुङि चङि अतिष्ठप् अ त् इति स्थिते — ",
    "tattvabodhini": "<<लोपः पिबतेरीच्चाभ्यासस्य>> - अपीप्यदिति । उपधालोपस्य द्वित्वे कर्तव्ये प्रतिषेधात्कृते लोपे स्थानिवद्भावाद्वा पाय्शब्दस्य द्वित्वे हलादिः शेषे ईकारः । सच अनभ्यासविकार इति निषेधादन्त्यस्यादेशः । इहाऽग्लोपित्वादलघूपधत्वाच्च सन्वदित्त्वदीर्घयोरप्राप्तवित्त्वं विधीयते । व्लेपयतीत्यादि । व्ली वरणे । रीङ् क्षये । क्नूयी शब्दे उन्दे चाक्ष्मायी विधूनने ।",
    "padamanjari": " अपीप्यदिति । ननु च परत्वान्नित्यत्वादुपधालोपे कृते, अनच्कत्वाद् द्विर्वचनं न प्राप्नोति ? अत आह---उपधालोपे कृत इति । उपधाया एव पर्यायेणेत्वं मा भूदिति अभ्यासस्य ग्रहणम् । आकारलोपेनाङ्गस्याग्लोपित्वाल्लघुनश्च परस्यासम्भवात् ठ्सन्वल्लघुनिऽ इतीत्वदीर्घत्वयोरभावादीत्वविधिः । तिपा निर्देशो यङ्लुग्निवृत्यर्थः ॥",
    "kashika": "पिबतेः अङ्गस्य णौ चङि उपधायाः लोपो भवति, अभ्यासस्य ईकारादेशो भवति। अपीप्यत्, अपीप्यताम्, अपीप्यन्। उपधालोपे कृते ओः पुयण् वचनं ज्ञापकं णौ स्थानिवद्भावस्य इति स्थानिवद्भावाद् द्विर्वचनम्।",
    "sutra_vishesh": "",
    "mahabhashyam": "",
    "sutra": "लोपः पिबतेरीच्चाभ्यासस्य",
    "kaumudiNumber": "2587",
    "kaumudiText": "पिबतेरुपधाया लोपः स्यादभ्यासस्य ईदन्तादेशश्च चङ्परे णौ | अपीप्यत् | अर्तिह्री-- <{2570}> इति पुक् | अर्पयति | ह्रेपयति | व्लेपयति | रेपयति | यलोपः | क्नोपयति | क्ष्मापयति | स्थापयति ॥",
    "nyaas": "ह्यस्वत्वे प्राप्ते तदपवादः पिबतेर्लोपो विधौयते, ईकारश्चाभ्यासस्येति| उपधाधिकारादुपधाया एव| पर्यायेण लोपेकारौ मा भूताम्--इत्येवमर्थमध्यासग्रहणम्| `अपीप्यत्` इति| `पा पाने` (धातुपाठः-925), णिच्, `शाच्छासाह्वाव्यावेपाम्`  [[7|3|37]]  इति युक्| ननु च नित्यत्वात्? परत्वाच्च पूर्वमुपधालोपे कृतेऽनच्कत्वाद्? द्विर्वचनेन न भवितव्यम्? इत्यत आह--`उपधालोपे कृते` इत्यादि| सुबोधम्| पिब्रातेः श्तिपा निर्देशो यङ्लुग्निवृत्त्यर्थः--अपापयदिति| `पा रक्षणे` (धातुपाठः-1056, `पै ओवै शोषणे` (धातुपाठः-920,921)--इत्येतयोस्तु निवृत्त्यर्थः स नोपपद्यते; तत्र ह्रोकस्य लुग्विकरणत्वादेव न भविष्यति, अपरस्य तु लाक्षणिकत्वात्॥"
}


