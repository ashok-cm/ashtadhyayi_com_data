{
    "a": "4",
    "p": "1",
    "n": "127",
    "s": "कुलटाया वा ",
    "padachcheda": "कुलटायाः ६\/१ वा ०\/०",
    "anuvritti": "ढक्  १\/१ [4।1।120],  तस्य 6\/1 [4।1।92], अपत्यम् 1\/1 [4।1।92], इनङ् 1\/1 [4।1।126]",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  समर्थानां प्रथमाद्वा [4।1।82]  प्राग्दीव्यतोऽण् [4।1।83]   ",
    "full_sutra": "\"तस्य अपत्यम्\" (इति) कुलटायाः ढक् , इनङ् (आदेशः) वा ",
    "siddhantakaumudi_index": "1132",
    "msknum": "1728",
    "ssknum": "0",
    "balamanorama": "",
    "tattvabodhini": "कुलटाया वा।शकन्धवादित्वात्पररूपपमत एव निपातनाद्वा। सती भिक्षुक्यवेति। अत्र=अनङ्विधौ। तथा चोक्तममरेण---`अथ बान्धकिनेयः स्याद्बन्धुलश्चाऽसतीसुतः। कौलटेरः कौलटीयो भिक्षुकी तु सती यदि। तदा कोलटीनेयोऽस्याः कौलटेयोऽपि चात्मजः`इति। केचित्तु क्षुद्राया अपि इनङा तृतीयं रूपं कौलटिनेय इतीच्छन्ति। पक्षे ढ्रगिति। ढगपि पक्षे भवत्येवेति भावः।   ",
    "padamanjari": " कुलान्यटतीति कुलटेति । मूलविभुजादिषु दर्शनात्कः प्रत्ययः । पचाद्यच् तु न लभ्यते, अकारादनुपपदात्कर्मोपपदो विप्रतिषेधेनेत्यण्प्रसङ्गात् । या तु कुलान्यटन्ती शीलं भिनतीति । एकत्र कुले प्रविष्टा स्वैरिणी या कुलान्तरमटति सा दुः शीला कुलटेत्यर्थः । क्षुद्राभ्यो वेति परत्वादिति । क्षुद्राःउअङ्गहीनाः शीलहीनाश्च । या पुनर्भिक्षालिप्सया सुशीलापि कुलान्यटति, तस्या इह ग्रहणम् ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "कुलान्यटति इति कुलता। पररूपं निपातनात्। कुलटायाः अपत्ये ढक् प्रत्ययो भवति, तत्सन्नियोगेन च वा इनङादेशो भवति। आदेशार्थं वचनं, प्रत्ययश्च पूर्वेण एव सिद्धः। कौलटिनेयः, कौलटेयः। या तु कुलान्यटन्ती शीलं भिनत्ति, ततः क्षुद्राभ्यो वा [[4|1|131]] इति परत्वाड् ढ्रका भवितव्यम्। कौलटेरः।",
    "mahabhashyam": "",
    "siddhantakaumudi": "इनङ्मात्रं विकल्प्यते ढक् तु नित्यः पूर्वेणैव | कौलटिनेयः - कौलटेयः | सती भिक्षुक्यत्र कुलटा | या तु व्यभिचारार्थं कुलान्यटति तस्याः क्षुद्राभ्यो वा <{1137}> इति पक्षे ढ्रक् | कौलटेरः ॥",
    "nyaas": "कुलन्यटतीति कुलटा| नन्वकः सवर्णे दीर्घत्वे कृते कुलाटेति भवितव्यमित्यत आह-- `पररूपम्` इत्यादि| `पूर्वेणैव` इति|`स्त्रीभ्यो ढक्`  [[4|1|120]]  इत्यननैव| व्यवहितेऽपि पूर्वव्यपदेशः प्रवत्र्तते, यथा-- मथुरायाः पाटलिपुत्रं पूर्वमिति|`कौलटेरः` इति| एयादेशे कृते वलि यलोपः॥"
}


