{
    "a": "7",
    "p": "3",
    "n": "5",
    "msknum": "1909",
    "ssknum": "0",
    "balamanorama": "<<न्यग्रोधस्य च केवलस्य>> - न्यग्रोधस्य च ।न य्वाभ्या॑मित्युत्तरसूत्रमिदम् । अस्येति केवलस्य न्यग्रोधस्येत्यर्थः । केवलत्वं पदान्तरविहीनत्वं । न्यक् रोहितीति न्यग्रोध इति व्युत्पत्तिपक्षे यद्यपिनय्वाभ्या॑मित्येव सिद्धं, यकारस्य पदान्तत्वात् । तथापि केवलस्यैव इति नियमार्थं सूत्रम् । अव्युत्पत्तिपक्षे तु यकारस्य अपदान्तत्वाद्विध्यर्थमेव । केवलस्य किम्  । न्याग्रोधमूलाः शालयः । ",
    "tattvabodhini": "<<न्यग्रोधस्य च केवलस्य>> - न्यग्रोधस्य च । केवलस्येति किम् । न्यग्रोमूले भवा न्याग्रोधमूलाः — शालयः । न्यक् — रोहतीति न्यग्रोध इति व्युत्पत्तिपक्षे नियमार्थम्, अव्युत्पत्तिपक्षे तु विध्यर्थम् ।",
    "padamanjari": " नैयग्रोध इति । नीचैर्गतौ प्ररोहैर्वर्धत इत्यर्थः । अव्युत्पत्तिपक्षे तु विध्यर्थमिति । अपदान्तत्वाद्यकारस्य । अथास्मिन्नपि पक्षे केवलग्रहणं किमर्थम्, यावता न्यग्रोधस्येत्युज्यते, तत्र कः प्रसङ्गो यतदादौ स्यात् ? ज्ञापनार्थं तु । एतज्ज्ञापयति---असमिन्प्रकरणे यान्युपातानि तानि तदादिवृद्धिभाजोऽचो विशेषणानीति ॥",
    "kashika": "न्यग्रोधशब्दस्य केवलस्य यकारादुत्तरस्य अचामादेः अचः स्थाने वृद्धिर् न भवति, तस्माच् च पूर्वम् ऐकार आगमो भवति। न्यग्रोधस्य विकारः नैयग्रोधः चमसः। केवलस्य इति किम्? न्यग्रोधमूले भवाः शालयः न्याग्रोधमूलाः शालयः। न्यग्रोधयति इति न्यग्रोधः इति व्युत्पत्तिपक्षे नियमार्थम्, अव्युत्पत्तिपक्षे विध्यर्थम्।",
    "sutra_vishesh": "",
    "mahabhashyam": "",
    "sutra": "न्यग्रोधस्य च केवलस्य",
    "kaumudiNumber": "1543",
    "kaumudiText": "अस्य न वृद्धिरैजागमश्च | नैयग्रोधम् ॥",
    "nyaas": "`नैयग्रोधः` इति| `तस्य विकारः`  [[4|3|132]]  इत्यण्| `न्यग रोहतीति न्यग्रोधः` इति| न्यञ्चतीति ऋत्वि [[3|2|59]] गादिनाऽञ्चतेः क्विन्, `क्विन्प्रत्ययस्य कुः`  [[8|2|62]]  इति कुत्वम्--ककारः, नेर्यणादेशः| न्यक्पूर्वाद्रूहेः पचाद्यच्| तत्र `न्यङ्क्वादीनाञ्च`  [[7|3|53]]  इति हकारस्य धकारः, `झलां जशोऽन्ते`  [[8|2|39]]  इति ककारस्य गकारः, लघूपधगुणः--एवं यदा न्यग्रोधशब्दो व्युत्पाद्यते तदा पदान्तत्वाद्यकारस्य `न य्वाभ्याम्`  [[7|3|3]]  इत्यादिनैव सिद्धे नियमार्थंमेतत्--केवलस्यैव यथा स्यात्, तदादेर्मा भूदिति| `अव्युत्पत्तिपक्षे विध्यर्थमेतत्` इति| अपदान्तत्वाद्यकारस्य॥"
}


