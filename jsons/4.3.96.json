{
    "a": "4",
    "p": "3",
    "n": "96",
    "s": "अचित्ताददेशकालाट्ठक् ",
    "padachcheda": "अचित्तात् ५\/१ अदेशकालात् ५\/१  ठक्  १\/१",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  प्राग्दीव्यतोऽण् [4।1।83]   समर्थानां प्रथमाद्वा [4।1।82] ",
    "full_sutra": "",
    "siddhantakaumudi_index": "1476",
    "msknum": "0",
    "ssknum": "0",
    "balamanorama": "<<अचित्ताददेशकालाट्ठक्>> - अचित्ताददेश । देशकालव्यतिरिक्ताऽप्राणिवाचिनः ठक्स्यादुक्तविषये । अपूपाः भक्तिरिति । सामान्याभिप्रायं भक्तिरित्येकवचनं,वेदाः माण॑मितिवत् । पायसिक इति । पयो भक्तिरस्येति विग्रहः । ",
    "tattvabodhini": "",
    "padamanjari": " अचितवाचिन इति । स्वरूपग्रहणं तु न भवति, देशकालप्रतिषेधात् । तत्साहचर्यादेशकालयोरपि स्वरूपग्रहणं न भवति ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "देशकालव्यतिरिक्तादचित्तवाचिनः प्रातिपदिकाट् ठक् प्रत्ययो भवति सो ऽस्य भक्तिरित्येतस्मिन् विषये। अणो ऽपवादः। वृद्धाच् छं परत्वाद् बाधते। अपूपो भक्तिरस्य आपूपिकः। पायसिकः। शाष्कुलिकः। अचित्तादिति किम्? दैवदत्तः। अदेशादिति किम्? स्रौघ्नः। अकालातिति किम्? ग्रैष्मः।",
    "mahabhashyam": "",
    "siddhantakaumudi": "आपूपा भक्तिरस्य आपूपिकः | पायसिकः | अचित्तात्किम् | दैवदत्तः | अदेशात्किम् | स्रौघ्नः | अकालात्किम् | ग्रैष्मः ॥",
    "nyaas": "ननु च देशकालयोरचित्तयोः प्रतिषेधान्नञिवयुक्तन्यायेन (व्या|प|65) प्रकृतिचेतनैव विज्ञास्यते, तत्किमचित्तग्रहणेन? नैतदस्ति; विना हि तेनादेशकालादिति न ज्ञायते-- किमयं प्रकृतिनिर्देशः, उत देशकालयोः प्रतिषेध इति? तत्रानिष्टमपि विज्ञायते-- अदेशशब्दात् , कालशब्दाच्चेति| अचित्तग्रहणे तु सति तेनातिप्रसङ्गे सत्यदेशकालादिति प्रतिषेधो विज्ञायते| अस्मादेव च प्रतिषेधादचित्तादिति स्वरूपग्रहणं न भवति| स्वरूपग्रहणे हि देशकालाभ्यां प्रसङ्गो प्रतिषेधं न कुर्यात्॥"
}


