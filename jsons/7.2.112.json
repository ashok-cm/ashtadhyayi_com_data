{
    "a": "7",
    "p": "2",
    "n": "112",
    "s": "अनाप्यकः ",
    "padachcheda": "अन (लुप्तप्रथमान्तनिर्देशः) आपि ७\/१ अकः ६\/१",
    "anuvritti": "इदः ६\/१  , विभक्तौ 7\/1 [7।2।84]  , इदमः ६\/१ [7।2।108] ",
    "adhikara": " अङ्गस्य [6।4।1] ",
    "full_sutra": "अक: इदम: इद: आपि विभक्तौ अन",
    "siddhantakaumudi_index": "346",
    "msknum": "296",
    "ssknum": "259",
    "balamanorama": "<<अनाप्यकः>> - टादावचि विशेषमाह-अनाप्यकः । अन्,-आपि,-अक इति च्छेदः । न विद्यते क् यस्य सः अक्, तस्य-अकः । ककाररहितस्येत्यर्थः । \"इदमो मः\" इत्यत \"इदम\" इति, इदोऽय्पुंसी॑त्यत \"इद\" इति चानुवर्तते ।अष्टन आ विभक्तौ इत्यतो विभक्ताविति । तदाह — अककारस्येत्यादिना । आपीत्यनेन टाप्डाप्चापां ग्रहणं नेत्याह-आबित्यादिना । \"टा\" इत्याकारमारभ्येत्यर्थः । विभक्तावित्यनुवृत्तिसामथ्र्यान्न टाबादिग्रहणमिति भावः । अनेनेति । इदम् आ इति स्थिते त्यदाद्यत्वं पररूपत्वम् । इदोऽनादेशः । अन-आ इति स्थिते इनादेशे गुण इति भावः ।",
    "tattvabodhini": "<<अनाप्यकः>> - अनाप्यकः ।आ॑विति प्रत्याहारो न तु टाप्, विभक्ताविति विशेषणादतो व्याचष्टे — टा इत्यारभ्य सुपः पकारेणोति ।",
    "padamanjari": "",
    "laghusiddhantakaumudi_index": "278",
    "laghusiddhantakaumudi": "अककारस्येदम इदोऽनापि विभक्तौ। आबिति प्रत्याहारः। अनेन॥",
    "kashika": "इदमः अककारस्य इद्रूपस्य स्थाने अन इत्ययम् आदेशो भवति आपि विभक्तौ परतः। अनेन। अनयोः। अकः इति किम्? इमकेन। इमकयोः। आपि इति प्रत्याहारः तृतीयैकवचनात् प्रभृति सुपः पकारेण।",
    "mahabhashyam": "",
    "siddhantakaumudi": "अककारस्येदम इदोऽन् स्यादापि विभक्तौ | आबिति टा इत्यारभ्य सुपः पकारेण प्रत्याहारः | अनेन ॥",
    "nyaas": "`अनेन` इति| त्यदाद्यत्वे पररूपत्वे च कृत इद्रूपस्यानादेशः, `टाङसिङसामिनात्स्याः`  [[7|1|12]]  इतीनादेशः, `आद्गुणः`  [[6|1|84]] | `अनयोः` इति| `ओसि च`  [[7|3|104]]  इत्येत्वम्, अनादेशः, सुलोपः| `पकारेण` इति| अथ कपः पकारेण कस्मान्न भवति? प्रयोजनाभावात्| ननु चेहेत्यत्र प्राग्दिशीयायां विभक्तौ `हलि लोपः`  [[7|2|113]]  यथा स्यादितीदमस्ति प्रयोजनम्? `इदम इश्`  [[5|3|3]]  इतीशात्र बाधकेन भवितव्यम्| अत्र च `अमेहक्वतिसित्रेभ्यः` (कारिका 4.2.115) इत्यत्र इहेत्यकृतेद्रूपलोपस्य हकारान्तस्येदमो तिर्देशो लिङ्गम्॥"
}


