{
    "a": "3",
    "p": "2",
    "n": "82",
    "msknum": "1135",
    "ssknum": "0",
    "balamanorama": "<<मनः>> - मनः । दैवादिकस्यैव मनेग्र्रहणं न तु तानादिकस्य, बहुलग्रहणाऽनुवृत्तेः । तदाह — मन्यतेरिति । मनुतेग्र्रहणे तु बाधकमुत्तरसूत्रे वक्ष्यते । ",
    "tattvabodhini": "<<मनः>> - मनः । बहुलग्रहणानुवृत्तेरिह मन ज्ञान दैवादिकस्यैव ग्रहणं न तु मनु अवबोधन इति तानादिकस्य । तेन उत्तरसूत्रे खशि श्यनेव भवति न तूप्रत्ययः । तदाह —  मन्यतेरिति ।",
    "padamanjari": " मनः॥ मन्यतेर्ग्रहणमिति। ठ्मन ज्ञानेऽ इत्यस्य दैवादिकस्य। न मनुतेरिति। ठ्मनु अवबोधनेऽ इत्यस्य तानादिकस्य। तिपि गुणेन भवितव्यम्। यदि नेष्यते, संज्ञापूर्वको विधिरनित्यः। किं पुनः कारणं प्रयत्नेन मनोतेर्ग्रहणं निवार्यते, यावता इह द्वयोरपि णिनिः तदेव रूपम्, न चार्थभेद इत्याह----उतरसूत्र इति॥",
    "kashika": "सुपि इति वर्तते। मन्यतेः सुबन्ते उपपदे णिनिः प्रत्ययो भवति। दर्शनीयमानी। शोभनमानी। बहुलग्रहणानुवृत्तेः मन्यतेः ग्रहणं न मनुतेः। उत्तरसूत्रे हि खश्प्रत्यये विकरणकृतो विशेषः स्यात्।",
    "sutra_vishesh": "कृत्प्रत्ययप्रकरणम् - सुबन्ते उपपदे \"णिनि\" प्रत्ययविधानम्",
    "mahabhashyam": "",
    "sutra": "मनः",
    "kaumudiNumber": "2992",
    "kaumudiText": "सुपि मन्यतेर्णिनिः स्यात् | दर्शनीयमानी ॥",
    "nyaas": "`मन्यतेग्र्रहणम्` इति| `मन ज्ञाने` (धातुपाठः-1176) इत्येतस्य दैवादिकस्य| `न मनुतेः` इति| `मनु अवबोधने` (धातुपाठः-1471) इत्येतस्य तानादिकस्य ग्रहणं न भवति| नन #उ च यदेव मन्यतेर्णिनिप्रत्यये कृते दर्शनीयमानीति रूपं भवति, तदेव मनुतेरपि,तत् कोऽत्र विशेषो यतो मन्यतेग्र्रहणमिष्यते,न मनुतेरित्यत आह-- `उत्तरसूत्रे हि` इत्यादि| यद्यपीह विशेषो नास्ति, उत्तरसूत्रे तु विकरणकृतो विशेषोऽस्ति, तत्र हि मन्यतेः खशि कृते दिवादित्वाच्छ्यन् भवति, मनुतेस्तु तनादित्वादुप्रत्ययः॥"
}


