{
    "a": "7",
    "p": "1",
    "n": "34",
    "s": "आत औ णलः ",
    "padachcheda": "आतः ५\/१ औ (लुप्तप्रथमान्तनिर्देशः) णलः ६\/१",
    "anuvritti": "",
    "adhikara": " अङ्गस्य [6।4।1] ",
    "full_sutra": "",
    "siddhantakaumudi_index": "2371",
    "msknum": "531",
    "ssknum": "0",
    "balamanorama": "<<आत औ णलः>> - तथा च प्रकृते लिटि द्वित्वादौ दधा अ इति स्थिते — आत औ । \"औ\" इति लुप्तप्रथमाकम् । अङ्गस्येत्यधिकृतं पञ्चम्या विपरीणम्यते । \"आत\" इति तद्विशेषणम् । तदन्तविधिः । तदाह — आदन्ताद्धातोरिति । णल्प्रकृतिश्च धातुरेवेति धातुग्रहणम् । तथा च णल औत्वे वृद्धौ रूपमाह —  दधाविति ।",
    "tattvabodhini": "<<आत औ णलः>> - आत औ णलः । इह अङ्गस्येत्यनुवर्तते । धातोरिति तु फलितार्थकथनम् । आदन्तादङ्गादित्यर्थः ।",
    "padamanjari": "  पपावित्यादौ पा - अ इति स्थिते युगपत् त्रीणि कार्यणि प्राप्नुवन्ति द्विर्वचनम्, सवर्णदीर्घत्वमेकादेशः, औत्वमिति, तत्र येन क्रमेणैतानि कर्तव्यानि, तद्दर्शयति - अत्रेति । लित्स्वरं तु नोपन्यस्याति, सर्वथान्तोदातत्वसिद्धेः । उक्तक्रमे हेतुमाह - एकादेशादिति । यदि पूर्वमेकादेशः स्याव्द्यपवर्गाभावादौत्वं न स्यादित्यनवकाशं तत् । परत्वादेकादेश इति । अत्र वृद्धिरेकादेशः, तस्य स्थानिवद्भावाद् द्विर्वचनम्, स्थानिवद्भावस्तु द्विर्वचनेऽचि इति । तत्र ह्यचीति न स्थानिवद्भावस्य निमितनिर्द्देशः किं तर्हि अजादेशस्य - द्विर्वचननिमितेऽचि योऽजादेश इति । तेन सम्प्रत्यच्परत्वाभावेऽपि स्थानिवद्भावो भवत्येव । ओकारौकारयोर्लाघवे विशेषाभावात्प्रयोगसमवाय्यौकार एव विहितः । अपर आह - आङ्प्रश्लिष्टाकार ओकारः, तस्योच्चारणे प्रयत्नलाघवं भवति विश्लिष्टाकार औकारस्तस्योच्चारणे प्रयत्नगौरवं भवति, तद्विधानं दरिद्रात्यर्थम्ददरिद्रौ, अत्र दरिद्रातेरार्द्धधातुके लोपो वक्तव्यः इत्याकारलोपेऽप्यौकारस्य श्रवणम् भवति । यद्यपि सिद्धश्च प्रत्ययविधौ इति वचनाल्लिटि विवक्षित एवाकार लोपे सत्यौत्वस्याप्रसङ्गः, यद्यपि च सास्यनेकाज्ग्रहणं चुलुम्पाद्यर्थम् इत्यामि सति णल एवासम्भवः, तथाप्यौत्वविधानसामर्थ्याद् द्वयमप्येतन्न भवति ॥",
    "laghusiddhantakaumudi_index": "490",
    "laghusiddhantakaumudi": "आदन्ताद्धातोर्णल औकारादेशः स्यात्। पपौ॥",
    "kashika": "आकारान्तादङ्गादुत्तरस्य णलः औकारादेशो भवति। पपौ। तस्थौ। जग्लौ। मम्लौ। अत्र औत्वम्, एकादेशः , स्थानिवद्भावः, द्विर्वचनम् इत्यनेन क्रमेण कार्याणि क्रियन्ते। एकादेशादनवकाशत्वादौत्वं द्विर्वचनादपि परत्वादेकादेशः इति।",
    "mahabhashyam": " आत औ णलः ःथ्द्य;ह पपौ तस्थाविति त्रीणि कार्याणि युगपत्प्राप्नुवन्ति--द्विर्वचनमेकादेश औत्वमिति। तद्यदि सर्वत औत्वं लभ्येत कृतं स्यात्। अथापि द्विर्वचनं लभ्येत एवमपि कृतं स्यात् । तत्तु न लभ्यम्।। किं कारणम्?।। अत्र हि परत्वादेकादेशो द्विर्वचनं बाधते।। परत्वादौत्वम्।। नित्य एकादेश औत्वं बाधेत।। कं पुनर्भवानौत्वस्यावकाशं मत्वाह--नित्य एकादेश ःथ्द्य;ति,--अनवकाशमौत्वमेकादेशं बाधिष्यते। औत्वे कृते द्विर्वचनमेकादेश ःथ्द्य;ति; यद्यपि परत्वादेकादेशः स्थानिवद्भावाद्विर्वचनं भविष्यति।। (आत औ)।। ",
    "siddhantakaumudi": "आदन्ताद्धातोर्णल औकारादेशः स्यात् | दधौ ॥",
    "nyaas": "`तस्यौ` इति| `शर्पूर्वाः खयः`  [[7|4|61]]  इति खयः शेषः| `जग्लौ` इति| `कहोश्चुः`  [[7|4|62]]  इति चुत्वम्| इह `पा` इत्यादिभ्यो णलि परत्रवस्थिते युगपत्? त्रीणि कार्याणि प्राप्नुवन्ति--द्विवचनम्, एकादेशः, औत्वञ्च| तेषाञ्च तथा प्राप्तानां युगपत्प्रवृत्तिः सम्भवतीति सामथ्र्यात्? प्राप्तः क्रम आश्रीयते| तत्र येन क्रमेण तानि कत्र्तव्यानि, तं दर्शयितुमाह--`अत्र` इत्यादि| अत्रेत्यनेन पपवित्यादीन्युदहरणानि प्रत्ययमुश्यन्ते| यदि द्विर्वचनादेकादेशः पूर्वं क्रियते तदा `वृद्धिरेचि`  [[6|1|85]]  इति वृद्धावेकादेशे कृते निमित्तनिमित्तिनोविंशेषाभावाल्लिटि परतः पूर्वस्योचयमानं द्विवचनं न प्राप्नोतीति तस्य निरासायेदमुक्तम्--स्थानिवद्भावो द्विर्वचनमिति| केन पुनरत्र स्थानिवद्भावः? `द्विर्वचनेऽचि`  [[1|1|59]]  इत्यनेन? नैवम्; द्विर्वचननिमित्तेऽपि परतः पूर्वस्योच्यमानं द्विवचनं न प्राप्नोतीति तस्य निरासायेदमुक्तम्--स्थानिवद्भावो द्विर्वचनमिति| केन पुनरतर स्थानिवद्भावः? `द्विर्वचनेऽचि`  [[1|1|59]]  इत्यनेन? नैवम्; द्विर्वचननिमित्तेऽचि परतः पूर्वसय स्थानिवद्भाव उच्यते, न चात्र द्विर्वचननिमित्तं परमचं पश्यामः| अत्र क्चिदाहुः--अचीत्युपलक्षणम्, अचि य आदेशो दृष्टः स द्विर्वचने कत्र्तव्ये स्थानिवद्भवतीतीमं सूत्रार्थमाश्रित्यैतदुक्तम्| इह सम्प्रत्यनच्परत्वेऽप्येकादेशकरणकालेऽचः परस्य निमित्तभावेनश्रयणादच्ययमादेशः कृतः| तस्माद्भवितव्यं स्थानिवद्भावेन| अन्ये त्वाहु--`एकादेशः पूर्वविधौ स्थानिवद्भवतीति वक्तव्यम्` इत्यनयेष्टआ स्थानिवद्भावः| `द्विर्वचनेऽचि`  [[1|1|58]]  इति योगाविभागाद्वा स्थानिवद्भावः इत्यपरे| कथं पुनरयमेषां कार्याणां क्रम उपलभ्यते? इत्यत आह--`एकादेशात्` इत्यादि| पा+अ इति स्थितेऽकः सवर्णे दीर्घत्वं  [[6|1|97]]  प्राप्नोति, औत्वञ्च| तत्रैकादेशः--दण्डाग्रमित्यादौ सावकाशः, औत्वं तु न क्वचित्? सावकाशम्; अतस्तावदनवकाशत्वात्? प्रागौत्वं क्रियते, ततर कृते वृद्धिः प्रापनोति, द्ववचनञ्च, तत्र परत्वाद्वृद्धिर्भवति| द्विवचनं हि--पपाचेत्यादौ सावकाशम्, वृद्धेस्त्ववकाशः--खट्वैडकेत्यादौ| अतो वृद्धौ कृतायां पश्चाद्भवति द्विर्वचनं स्थानिवद्भावेन!`णलः` इति| णकारोच्चारणं प्रत्ययग्रहणं यथा स्यात्| णलो णकारोच्चारणे हि णल्प्रत्ययोऽस्तीति तस्य ग्रहणं भवति| तस्मश्चासत्यल इत्युच्यमाने सत्यल्प्रत्ययस्याभावात्? प्रत्याहारग्रहणं विज्ञायेत| लकारोच्चारणं `श्याद्व्यध`  [[3|1|141]]  इत्यादिना विहितस्य णप्रत्ययस्य ग्रहणं मा भूदित्येवमर्थम्| अथ `एकवचनस्य`  [[7|1|32]]  इत्यनुवत्र्तते? तथा सति मुखसुखार्थम्॥"
}


