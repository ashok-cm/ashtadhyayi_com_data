{
    "a": "5",
    "p": "1",
    "n": "54",
    "msknum": "0",
    "ssknum": "0",
    "balamanorama": "<<द्विगोष्ठंश्च>> - द्विगोः ष्ठंश्च । ष्ठन्खाविति । चकारेण खस्यानुकर्षादिति भावः । वा स्त इति । अन्यतरस्यामित्यनुवृत्तेरिति भावः । पक्षे ठञिति । \"आर्हात्\" इत्यत्र परिमाणपर्युदासान्न ठगिति भावः । षित्त्वान्ङीष् । द्व्याढकिकीति । द्वे आढके सम्भवत्यवहरति पचति वेत्यर्थे \"तद्धितार्थ\" इति द्विगुः, ष्ठन्, षित्त्वान्ङीष् । द्व्याढकिकीति । द्वे आढके सम्भवत्यवहरति पचति वेत्यर्थे \"तद्धितार्थ\" इति द्विगुः, ष्ठन्, षित्त्वान्हीषित्यर्थः । अत्र \"न य्वाभ्याम्\" इत्यैज्न, वृद्धिनिषेधसन्नियोगशिष्टत्वात्, ञ्णित्किदभावेन वृद्धेरप्रसक्तेः । द्व्याकढीनेति । खे रूपम् । द्विगोरिति ङीप् । द्व्याढकीति । ठञिअध्यर्थे॑ति तस्य लुक् । \"द्विगोः\" इति ङीबित्यर्थः । प्रत्ययलक्षणमाश्रित्य ठञन्तलक्षणङीप्तु नेतिअपरिमाणविस्ते॑त्यत्रोक्तम् ।अध्यर्धे॑ति लुक्ठञ एव, नतु ष्ठन्खयोरपि, विधिसामथ्र्यात् । द्व्याचितिकी द्व्याचितीनेति । ष्ठनि खे च रूपम् । अथ द्व्याचितशब्दाट्ठञो लुकि द्विगोः॑ इति ङीपमाशङ्क्याह — अपरिमाणेति ङीब्निषेधादिति । [एवं ष्ठन् ख ठञ्लुग्भिः] द्विपात्रिकीत्यादि । ",
    "tattvabodhini": "<<द्विगोष्ठंश्च>> - द्विगोः ष्ठंश्च । ष्ठनिति छेदः, तदाह — -षित्त्वादिति.व्द्याढकिकीति ।न य्वाभ्या॑मित्यैजागमो न शङ्क्यः, वृद्धिनिषेधसंनियोगेन तद्विधानाद्वृद्धेश्च प्राप्त्यभावात् । अपरिमाणेति । आचितस्य परिमाणत्वेऽपि तस्मिन् सूत्रे विशिष्यग्रहणादिति भावः ।",
    "padamanjari": " द्व्याचितेति। ठञो लुक्, ठपरिमाणबिस्ताचितऽ इति ङीपः प्रतिषेधः ॥",
    "kashika": "आढकाचितपात्रातित्येव। आढकाऽचितपात्रान्ताद् द्विगोः संभवत्यादिष्वर्थेषु ष्ठन् प्रत्ययो भवति, चकारात् खः, अन्यतरस्याम्। विधानसामर्थ्यादेव अनयोर् लुक् न भवति। ठञस् तु पक्षे ऽनुज्ञातस्य अध्यर्धपूर्वद्विगोः इति लुग् भवत्येव। नकारः स्वरार्थः। षकारो ङीषर्थः। द्व्याढकिकी, द्व्याढकीना, द्व्याढकी। द्व्याचितिकी, द्व्याचितीना, द्व्याचिता। अपरिमाणविब्स्ताऽचितेति ङीपः प्रतिषेधः। द्विपात्रिकी, द्विपात्रीणा, द्विपात्री।",
    "sutra_vishesh": "",
    "mahabhashyam": "",
    "sutra": "द्विगोः ष्ठंश्च",
    "kaumudiNumber": "1720",
    "kaumudiText": "आढकाचितपात्रात् इत्येव | आढकाद्यन्ताद्द्विगोः संभवत्यादिष्वर्थेषु ष्ठन्खौ वा स्तः | पक्षे ठञ् | तस्य अध्यर्ध-<{1693}> इति लुक् | षित्वान्ङीष् | द्व्याढकिकी | द्व्याढकीना | द्विगोः-<{479}> इति ङीप् | द्व्याढकी | द्व्याचितिकी | द्व्याचितीना | अपरिमाण-<{470}> इति ङीब्निषेधात् | द्व्याचिता | द्विपात्रिकी | द्विपात्रीणा | द्विपात्री ॥",
    "nyaas": "पूर्वेण ठन्खयोः प्राप्तयोस्ततश्च लुकीदमुच्यते| `विधानसामथ्र्यादनयोर्लुग्न भवति` इति| यदि ह्रत्रापि लुक्? स्यात्, विधानमनर्थकं स्यात्| `ठञस्तु पक्षेऽनुज्ञातस्य` इति| अन्यतरस्यांग्रहणेन| `द्व्याढकी` इति| ठञो लुक्पक्षे `द्विगोः`  [[4|1|21]]  इति ङीप्| `द्व्याचिता` इति| `अपरिमाण`  [[4|1|22]]  इत्यादिना ङीप्प्रतिषेधे टाप्॥"
}


