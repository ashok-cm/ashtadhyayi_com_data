{
    "a": "7",
    "p": "1",
    "n": "28",
    "msknum": "333",
    "ssknum": "289",
    "balamanorama": "<<ङे प्रथमयोरम्>> - अथ युष्मदस्मच्छब्दयो प्रक्रियां दर्शयति — ङे प्रथमयोरम् ।युष्मदस्मद्भ्यां ङसोऽश् इत्यतोयुष्मदस्मद्भ्या॑मित्यनुवर्तते । परशब्दोऽध्याहर्तव्यः । \"ङे\" इति लुप्तषष्ठीकं पृथक्पदम् । प्रथमयो॑रिति प्रतमाद्वितीयाविभक्त्योर्लाक्षणिकमिति भाष्यं । तदाह युष्मदस्मद्भ्यामित्यादिना । सोरमादेशे कृते \"न विभक्तौ\" इति मस्य नेत्त्वम् । युष्मद् अम्, अस्मद् अम् इति स्थितम् । अधिकृत्येति ।कार्याणि वक्ष्यन्ते॑ इति शेषः ।",
    "tattvabodhini": "<<ङे प्रथमयोरम्>> - ङे प्रथमयोरम् ।युष्मदस्मभ्द्यां ङसोऽ॑सित्यतोयुष्मदस्मभ्द्या॑मित्यनुवर्तते ।ङे॑इति पृथक्पदं लुप्तषष्ठीकम् ।प्रथमयो॑रिति द्विवचनबलेन प्रतमाशब्दः प्रथमाद्वितीयभयार्थके इत्याशयेन व्याचष्टे — -युष्मदस्मद्भ्यां परस्य ङे इत्येतस्येत्यादिना ।ङेसुटो॑रिति सुवचम् ।",
    "padamanjari": "",
    "kashika": "ङे इत्यविभक्तिको निर्देशः। ङे इत्येतस्य प्रथमयोश्च विभक्त्योः प्रथाद्वितीययोः युष्मदस्मद्भ्याम् उत्तरयोः अम् इत्ययम् आदेशो भवति। तुभ्यं दीयते। मह्यं दियते। प्रथमयोः त्वम्। अहम्। युवाम्। आवाम्। यूयम्। वयम्। त्वाम्। माम्। युवाम्। आवाम्।",
    "sutra_vishesh": "",
    "mahabhashyam": " ङे प्रथमयोरम् प्रथमयोरित्युच्यते कयोरिदं प्रथमयोर्ग्रहणं, किं विभक्त्योराहो स्वित्प्रत्यययोः ? ।। विभक्त्योरित्याह ।। कथं ज्ञायते ? ।। अन्यत्रापि हि प्रथमयोर्ग्रहणे विभक्त्योर्ग्रहणं विज्ञायते न प्रत्ययोः ।। क्वान्यत्र ? ।। प्रथमयोः पूर्वसवर्ण ःथ्द्य;ति ।। अस्ति कारणं येन तत्र विभक्तियोर्ग्रहणं विज्ञायते ।। किं कारणम् ? ।। अचीति तत्र वर्तते न चाजादी प्रथमौ प्रत्ययौ स्तः । ननु चैवं विज्ञायते--अजादी यौ प्रथमावजादीनां वा यौ प्रथमाविति ।। यत्तर्हि तस्माच्छसो नः पुंसीत्यनुक्रान्तं पूर्वसवर्णं प्रतिनिर्दिशति तज्ज्ञापयत्याचार्यो---विभक्त्योर्ग्रहणमिति ।। ःथ्द्य;हाप्याचार्यप्रवृत्तिर्ज्ञापयति --विभक्त्योर्ग्रहणमिति यदयं शसो नेति प्रतिषेधं शास्ति ।। नैष प्रतिषेधो. नत्वमेतद्विधीयते ।। सिद्धमत्र नत्वं तस्माच्छसो नः पुंसीति ।। यत्र तेन न सिध्यति तदर्थम् ।। क्व च तेन न सिध्यति(1) ? ।। स्त्रियां नपुंसके च । युष्मान्ब्राह्मणकुलानि पश्य अस्मान् ब्राह्मणकुलानि पश्येति ।। यत्तर्हि युष्मदस्मदोरनादेशे द्वितीयायां चेत्याह तज्ज्ञापयत्याचार्यो--विभक्त्योर्ग्रहणमिति ।। ( ङे प्रथमयोरम् ) ।। ",
    "sutra": "ङे प्रथमयोरम्",
    "kaumudiNumber": "382",
    "kaumudiText": "युष्मदस्मद्भ्यां परस्य ङे इत्येतस्य प्रथमाद्वितीययोश्चामादेशः स्यात् ॥",
    "nyaas": "`ङे इत्यविभक्तिकोऽयं निर्देशः` (इति)| `सुपां सुलुक्`  [[7|1|39]]  इति षष्ठआ लुप्तत्वात्| प्रथमयोरिति षष्ठीद्विवचनान्तम्--प्रथमा च प्रथमा च ते प्रथमे, तयोः प्रथमयोः| षष्ठीनिर्देशस्योभयत्र तुल्यत्वात्? प्रथमयोः प्रत्यययोः स्वौकारयोग्र्रहणमिति कस्यचिद्भ्रान्तिः स्यात्, अतस्तां निराकर्तुमाह--`विभक्त्योः` इति| एतदेव स्पष्टीकर्तुमाह--`प्रथमाद्वितीययोः` इति| कथं पुनर्द्वितीया प्रथमाशब्देनोच्यते? उपदेशे प्रथमासामीप्यात्| भवति हि सामीप्यात्? ताच्छब्द्यम्, यथा--गङ्गायां घोष इति| अथ विभक्त्योरिदं ग्रहणं न प्रत्ययोः--इति कुतोऽयं निश्चयः? लिङ्गात्| तत्पुनर्लिङ्गं `द्वितायायाञ्च`  [[7|2|87]]  इत्यत्त्वविधानम्| तद्ध्यादेशार्थमुच्यते; अनादेशे हि `युष्मदस्मदोरनादेशे` नान्यथा| ननु च `योऽचि`  [[7|2|89]]  इति यत्वबाधनार्थम्? `द्वितीयायाञ्च`  [[7|2|87]]  इत्याद्वचनं स्यात्? नैतदस्ति; तदर्थे द्विवचने यकारमेव विशेषणं विदध्यात्--`योऽच्यद्वितीयायाम्` इति, `योऽच्यनचि` इति वा द्रूयात| अतो द्वितीयायामात्त्वविधानं ज्ञापकमेवैतद्विभक्तिग्रहणस्य| `तभ्यम्, मह्रम्` इति| मपर्यन्तयोर्युष्मदस्मदोस्तभ्यमह्रावादेशौ| `शेषे लोपः`  [[7|2|90]] , `अमि पूर्वः`  [[6|1|103]] | `त्वम्, अहम्` इति| `त्वाहौ सौ`  [[7|2|94]] | `युवाम्, आवाम्? इति| `युववौ द्विवचने`  [[7|2|92]]  इति युवावौ, `प्रथायश्च`  [[7|2|88]]  इत्यादिनाऽत्त्वम्| `यूयम्, वयम्` इति| `यूयवयौ जसि`  [[7|2|93]] | `त्वाम्, माम्` इति| त्वमावेकवचने`  [[7|2|97]] , `द्वितीयायाञ्च`  [[7|2|87]]  इत्यात्त्वम्| अथ किमर्थममादेश उच्यते, न मकार एवोच्यते? स चैकाल्त्वादादेर्भविष्यति, तत्र परस्य संयोगान्तलोपेन सिद्धम्, `शेषे लोपः`  [[7|2|90]]  इति टिलोपान्न सिध्यतीति चेत्? नैष दोषः; सेषे लोपो यद्यपि टिलोपः स्यात्, तथापि `त्वाहौ सौ`  [[7|2|94]]  इत्येवमादीनामकारान्तत्वात्? सिद्ध्यत्येव; ते चावश्यकमकारान्ता विधेयाः, अन्तोदात्तत्वं यथा स्यात्| न च मकारादेशे `सुचि च`  [[7|3|102]]  इति दीर्घत्वं प्राप्नोति; `अङ्गवृत्ते पुनरङ्गवृत्ताविधिर्निष्ठितस्य` (व्या|प|38) इति वचनात्| एवं तर्हि वैचित्र्यार्थममादेशविधानम्| अथ वा--मकार एवादेशः, अकारस्तूच्चारणार्थः; न ह्रन्यथास्मिन्निर्देश आदावन्ते वाऽकारमकृत्वा मकार उचचारयितुं शक्यते| `ङेत्सुटोः` इति| वक्तव्ये `ङे प्रथमयोः` इति वचनं वैचित्र्यार्थम्॥"
}


