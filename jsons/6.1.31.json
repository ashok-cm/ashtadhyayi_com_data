{
    "a": "6",
    "p": "1",
    "n": "31",
    "msknum": "0",
    "ssknum": "0",
    "balamanorama": "<<णौ च संश्चङोः>> - णौ च संश्चङोः । \"विभाषा ओ\" रिति सूत्रमनुवर्तते ।ष्यङ संप्रसारण॑मिति चातदाह —  सन्तपर इत्यादिना । नन्वन्तरङ्गत्वात्संप्रसारणात्पूर्वं वृद्ध्यायादेशयोः कृतयोः पश्चात्संप्रसारणे पूर्वरूपे अशीशवदिति स्यात्, अशूशवदिति न स्यादित्यत आह —  संप्रसारण तदाश्रयं चेति । इदं वचनंलिटभ्यासस्ये॑ति सूत्रभाष्ये स्थितम् । एवं च अइआ इ अत् इत्यत्र वृद्ध्यायादेशाभ्यां प्रागेव वकारस्य संप्रसारणमुकार इति फलितम् । पूर्वरूपमिति । ततश्च शु इत्यस्य द्वित्वे उत्तरखण्डस्य णिचमाश्रित्य वृद्ध्यावादेशयोरुपधाह्यस्वे सन्वत्त्वविषयत्वादभ्यासदीर्घे फलितमाह —  अशूशवदिति । संप्रसारणाऽभावपक्षे अशिआयदित्यत्र अभ्यास्दीर्घमाशङ्क्य आह —  अलघुत्वादिति । संयोगापरकत्वादिति भावः । अवपूर्वात्स्तम्भेण्र्यन्तादवष्टम्भयतीत्यादि ।अवाच्चालम्बनादविदूर्ययो॑रिति षत्वम् । चङि अवातस्तम्भदित्यत्र षत्वे प्राप्ते — ",
    "tattvabodhini": "<<णौ च संश्चङोः>> - णौ च ।विभाषा ओ॑रित्यनुवर्तते ।संश्चङो॑रिति णावित्यस्य विशेषणं ।ह्वः संप्रसारण॑मित्यतः संप्रसारणमित्यनुवर्तत एवेत्याह —  सन्परे चङ्परे इति । वचनादिति । इयं च परिभाषालिटभ्यासस्योभयेषा॑मित्यत्र वच्यादीनां ग्रह्रादीनामनुवृत्त्यैवेष्टसिद्धावुभयेषांग्रहणसामथ्र्याल्लभ्यते । अन्यथा वव्रश्चेत्यत्र हलादिःशेषे कृते वस्य संप्रसारणं स्यादित्याहुः । स्तन्भुसिव ।",
    "padamanjari": " ठ्णौऽ इतिक श्वयत्यपेक्षया परस्प्तमी, ठ्संश्चङेःऽ इति ण्यपेक्षया। तदाह--सन्परे चङ्परे च णौ परत इति। अन्तरङ्गमपीति। अन्तरङ्गत्वं तु णिज्मात्रापेक्षत्वात्। वृद्ध्यादिकमिति। आदिशब्देनायादेशो गृह्यते, यदा तु ठ्संप्रसारणं संप्रसारणाश्रयं च कार्यं बलीयःऽ इति परिभाषा प्रयोजनाबावात्प्रत्याख्याता, तदा ठ्णौ च संख्चङेर्विषयभूतयोःऽ इति। ओः पुयण्जीत्यादि। यथा चैतज्ज्ञापकं तथा ठ्द्विर्वचनेऽचिऽ इत्यत्र प्रतिपादितम्। अत्र स्थानिवद्भावादित्यतः पूर्वम् ठ्द्वितीयोऽपिऽ इतिशब्दः पाठयः। ठ्तेनऽ इति वा पठितव्यम् ॥",
    "kashika": "विभाषा श्वेः [[6|1|30]] इति वर्तते। सन्परे चङ्परे च णौ परतः श्वयतेर् धातोः विभाषा सम्प्रसारणं भवति। शुशावयिषति। चङि अशूशवत्, अशिश्वयत्। सम्प्रसारणं सम्प्रसारणाश्रयं च बलीयो भवति इति वचनादन्तरङ्गम् अपि वृद्ध्यादिकं सम्प्रसारणेन बाध्यते। कृते तु संप्रसारणे वृद्धिरावादेशश्च। ततः ओः पुयण्ज्यपरे [[7|4|80]] इत्येतद् वचनं ज्ञापकं णौ कृतस्थानिवद्भावस्य, इति स्थानिवद्भावात् शुशब्दो द्विरुच्यते।",
    "sutra_vishesh": "",
    "mahabhashyam": "",
    "sutra": "णौ च संश्चङोः",
    "kaumudiNumber": "2601",
    "kaumudiText": "सन्परे चङ्परे च णौ इङो गाङ्वा स्यात् | अध्यजीगपत् | अध्यापिपत् ॥",
    "nyaas": "`णौ च संश्चङोः` इति भिन्नाधिकरणे सप्तम्यौ---संश्चङोः परतो यो णिस्तस्मण्णौ परतो यः आयतिरिति| `शुशावयिषति` इति| आयतेर्णिच्, सन्, सम्प्रसारणम्, वृद्धिरावादेशः `शु` इत्येतस्य द्विर्वचनम्| `अशूशवत्` इति| लुङ्, च्लेश्चङ्, सम्प्रसारणादिकम्, पूर्ववण्णिलोपः, `णौ चङि`  [[7|4|1]]  इति ह्यस्वः, द्विर्वचनम्, `दीर्घो लघोः`  [[7|4|94]]  इति दीर्घः| ननु च आयतेर्णिचि तदन्ताच्च सनि कृते चङि चान्तरङ्गत्वात्? पूर्ववृद्ध्यायादेशाब्यां भवितव्यम्, ततः सम्प्रसारणेन| तथा च सति शुशुययिषतीति सन्परे णौ भवितव्यम्, चङ्परे तु--अशूशुयदिति, तत्? कथं शुशावयिषति, अशूशवदिति चोदाह्मतम्? इत्याह--`सम्प्रसारणम्` इत्यादि| आदिशब्देनायावेशः परिगृह्रते| सम्प्रसारणाश्रयं पुनरत्र `सम्प्रसारणाच्च`  [[6|1|104]]  इति परपूर्वत्वम्| `तेनापि वृद्ध्यादिकं बाध्यते` इति| नन्वेवमपि वृद्ध्यावादेशयोः कृतयोः शावित्यस्य द्विर्वचनं प्राप्नोति न केनचित्? णौ स्थानिवद्भावो विहितः? इत्यत आह--`ओः पुयण्ज्यपरे` इत्यादि| यत्र चैतज्ज्ञापकं तथा तस्यैव वृत्तावुपपादयिष्यामः॥"
}


