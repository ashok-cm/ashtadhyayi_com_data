{
    "a": "7",
    "p": "4",
    "n": "49",
    "msknum": "830",
    "ssknum": "0",
    "balamanorama": "<<सः स्यार्द्धधातुके>> - सः सि । \"सः\" इति छेदः । \"स\" इति षष्ठन्तम् । सीति सप्तम्यन्तमाद्र्धधातुकविशेषणं । तदादिविधिः । \"अच उपसर्गात्तः\" इत्यतस्त इत्यनुवर्तते । अकार उच्चारणार्थः । तदाह — सस्य तः स्यादिति । आदेशे अकारस्य उच्चारणार्थत्वत्तकारः स्यादित्यर्थः ।",
    "tattvabodhini": "<<सः स्यार्द्धधातुके>> - सः — सीति च्छेदः । सादौ किम्  । घस्मरः । आद्र्धधातुके इति किम्  । वस्से । आशिषीति । आशीर्लिङीत्यर्थः । एतच्च कर्तरि प्रोगमभिप्रेत्योक्तम् । कर्मणि तु यग्विषये प्रयोगो नेति बोध्यम् ।",
    "padamanjari": " वत्स्यतीत्यादि । ठ्वस निवासेऽ, लट् । जिघत्सतीति । ठ्लुङ्सनोर्घस्लृऽ । आस्से, वस्से इति । ठास उपवेशनेऽ, ठ्वशे आच्छादनेऽ---अदादी अनुदातेतौ । ठतङ्ऽ इत्युच्यिमाने व्यतिवत्सीष्टेत्यत्रापि न स्यात् ॥",
    "kashika": "सकारान्तस्य अङ्गस्य सकारादौ आर्धधातुके परतः तकारादेशो भवति। वत्स्यति। अवत्स्यत्। विवत्सति। जिघत्सति। सः इति किम्? वक्ष्यति। सि इति किम्? घासः। वासः। आर्धधातुके इति किम्? आस्से। वस्से।",
    "sutra_vishesh": "",
    "mahabhashyam": "",
    "sutra": "सः स्यार्द्धधातुके",
    "kaumudiNumber": "2342",
    "kaumudiText": "सस्य तः स्यात्सादावार्धधातुके | घत्स्यति | घसतु | अघसत् | घसेत् | लिङाद्यभावादाशिष्यस्याप्रयोगः ॥",
    "nyaas": "अत्रापि द्वितकारपक्षेऽनेकाल्त्वात्? सर्वादेशः प्राप्नोति, तस्मात्? `अचः` इति| पञ्चम्यन्तमनुवत्र्तनीयमिति| अथ वा--`निर्दिश्यमानस्यादेशा भवन्ति` (व्या|प|106) इति सकारस्यैव भविष्यति| `वत्स्यति` इति| `वसनिवासे` (धातुपाठः-1942)| `जिघत्सति` इति| अदेः सन्, `लुङ्सनोर्घस्लृ`  [[2|4|37]]  इति तस्य घस्लादेशः| `वक्ष्यति` इति| `वच परिभाषणे` (धातुपाठः-1842), `चोः कुः`  [[8|2|30]]  इति कुत्वम्| `घासः, वासः` इति| भावे घञ्, `घञपोश्च`  [[2|4|38]]  इत्यदेर्घस्लादेशः| `आस्से, वस्से` इति| `आस उपवेशने` (धातुपाठः-1021), `वस आच्छादने` (धातुपाठः-1023), अनुदात्तेत्त्वादात्मनेपदम्, `चासः से`  [[3|4|80]] , अदादित्वाच्छपो लुक्| अथ `सः स्यतिङ्` इति कस्मान्नोक्तम्? नैवं शक्यम्; इहापि न स्यात्--व्यतिवत्सीष्ठा इति॥"
}


