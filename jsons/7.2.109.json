{
    "a": "7",
    "p": "2",
    "n": "109",
    "msknum": "295",
    "ssknum": "258",
    "balamanorama": "<<दश्च>> - दश्च । \"इदमो मः\" इत्यनुवर्तते । \"द\" इति षष्ठी । इदमो दकारस्येति । लभ्यते । \"अष्टन आ विभक्तौ\" इत्यतोऽतिव्यवहितमपि विभक्तावित्येतन्मण्डूकप्लुत्याऽनुवर्तते । \"तदोः सः सौ\" इत्यतः साविति तु संनिहितमपि नानुवर्तते, सौ इदमो दस्याऽभावात्, \"यः सौ\" इत्युत्तरसूत्रे सौग्रहणाच्च । तदाह-इदमो दस्येत्यादिना । तथाच इम-औ इति स्थिते रामवद्रूपाणीत्याह — इमावित्यादि । त्यदादेः संबोधनं नास्तीति । प्रचुरप्रयोगाऽदर्शनादिति भावः । नन्वेवं सति \"तदोः सः सो\" इति सूत्रे \"हे स\" इति भाष्यविरोध इत्यत आह-उत्सर्ग इति प्रायिकमित्यर्थः ।",
    "tattvabodhini": "<<दश्च>> - उत्सर्ग इति । तेनतदोः सः सा॑बिति सूत्रेअनन्त्ययोरिति किं हे स॑इति भाष्यं,भो अच्युत॒॑भवन्नच्युते॑त्यादि प्रयोदाश्च न विरुध्यन्त इति भावः ।",
    "padamanjari": "",
    "kashika": "इदमो दकारस्य स्थाने मकारादेशो भवति विभक्तौ परतः। इमौ, इमे। इमम्, इमौ, इमान्।",
    "sutra_vishesh": "",
    "mahabhashyam": "",
    "sutra": "दश्च",
    "kaumudiNumber": "345",
    "kaumudiText": "इदमो दस्य मः स्याद्विभक्तौ | इमौ | इमे | त्यदादेः सम्बोधनं नास्तीत्युत्सर्गः ॥",
    "nyaas": "`इदमः` इति वत्र्तते, `सौ` इति निवृत्तम्; उत्तरसूत्रे पुनः `सौ` इति वचनात्| तेनायं विभक्तिमात्रे दाकारस्य मकारो भवति॥"
}


