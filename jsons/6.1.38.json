{
    "a": "6",
    "p": "1",
    "n": "38",
    "msknum": "622",
    "ssknum": "0",
    "balamanorama": "<<लिटि वयो यः>> - लिटि वयो । संप्रसारणं नेति ।न संप्रसारणे संप्रसारण॑मित्यतस्तदनुवृत्तेरिति भावः । तथा च यकारस्य संप्रसारणनिषेधे वकारस्य संप्रसारणमिति भावः । तदाह — ऊयतुरिति । ",
    "tattvabodhini": "",
    "padamanjari": " लिङ्ग्रहणमुतरार्थमिति। नेहार्थं लिटः; अन्यत्र वयादेशस्यासम्भवात् ॥",
    "kashika": "न सम्प्रसारणम् इति अनुवर्तते। लिटि परतो वयो यकारस्य सम्प्रसारणं न भवति। उवाय, ऊयतुः, ऊयुः। लिड्ग्रहणम् उत्तरार्थम्।",
    "sutra_vishesh": "",
    "mahabhashyam": "",
    "sutra": "लिटि वयो यः",
    "kaumudiNumber": "2413",
    "kaumudiText": "वयो यस्य संप्रसारणं न स्याल्लिटि | ऊयतुः | ऊयुः ॥",
    "nyaas": "वयेद्र्वौ यणौ, तत्र पूर्वण वकारस्य सम्प्रसारणप्रतिषेधे प्राप्ते यकारस्यानेन सम्प्रसारणं लिटि प्रतिषिद्ध्यते| तत्र प्रतिषिद्धे यकारः सम्प्रसारणभाग्न भवतीति वकारस्य सम्प्रसारणं भवति धातोरभ्यासस्य च; तत्र धातोग्र्रह्रादिसूत्रेण  [[6|1|16]]  अभ्यासस्य `लिटब्यासस्योभयेषाम्`  [[6|1|17]]  इत्यनेन| अथ किमर्थं लिह्ग्रहणम्, यावता वयेरादेशस्य लिटोऽन्यत्र सम्भवो नास्ति, तद्विधौ `लिटन्यतरस्याम्`  [[2|4|40]]  इत्यतो लिङ्ग्रहणानुवृत्तेः, तत्सामथ्र्यादेव लिटि भविष्यति? इत्यत आह--`लिङ्ग्रहणमुत्तरार्थम्` इति| `वेञः`  [[6|1|39]]  इति प्रतिषेधो लिटि यथा स्यादित्येवमर्थं लिङ्ग्रहणम्॥"
}


