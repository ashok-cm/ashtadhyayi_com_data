{
    "a": "4",
    "p": "3",
    "n": "70",
    "msknum": "0",
    "ssknum": "0",
    "balamanorama": "<<पौरोडाशपुरोडाशात् ष्ठन्>> - पौरोडाश । \"उक्तविषये\" इति शेषः । पुरोडाशेति । पुरोडाशशब्दसहितो मन्त्रो लक्षमया पुरोडाश इत्युच्यत इत्यर्थः । स एव पौरोडाश इति । प्रज्ञादित्वात्स्वार्थेऽणिति भावः । पौरोडाशिक इति । पौरोडाशात्ष्ठनि रूपम् । पुरोडाशिक इति । पुरोजाशशब्दात्ष्ठनि रूपम् । षित्त्वान्ङीष् । पौरोडाशिकी — पुरोडाशिकी ।",
    "tattvabodhini": "<<पौरोडाशपुरोडाशात् ष्ठन्>> - पौरोडाश । षित्त्वन्ङीष् । पौरोडाशिकी । पुरोडाशिकी । पुरो दाश्यते इतिपुरोडाषः॑ ।दाश्रृ दाने॑कर्मणि घञि इहैव निपातनाद्दस्य डत्वम् ।",
    "padamanjari": " पुरोडाशाः पिष्टपिण्डा इति । ठ्दाश्रृ दानेऽ कर्मणि घञ्, पुरो दाश्यन्ते दीयन्त इति पुरोडाशाः, पृषोदरादित्वात्समासः, दकारस्य च डकारः, एतेनैतदाह---आकृतिवचनः पुरोडाशशब्दः, न यूपाहवनीयादिवददृष्टनिमित इति । तेषां संस्कारको मन्त्र इति । ठ्मखस्य शिरोऽसिऽ इत्येवमादिः । पुरोडाशसहचरितो मन्त्रः पुरोडाश इति । मन्त्र एव हि व्याख्यातव्यो न पुरोडाशः ॥",
    "kashika": "पौराडाशशब्दात् पुरोडाशशब्दाच् च भवव्याख्यानयोरर्थयोः ष्ठन् प्रत्ययो भवति। पुरोडाशाः पिष्टपिण्डाः, तेषां संस्कारको मन्त्रः पौरोडाशः, तस्य व्याख्यानः तत्र भवो वा पौरोडाशिकः, पौरोडाशिकी। पुरोडाशसहचरितो ग्रन्थः पुरोडाशः, तस्य व्याख्यानस् तत्र भवो वा पुरोडाशिकः, पुरोडाशिकी। षकारो ङीषर्थः।",
    "sutra_vishesh": "",
    "mahabhashyam": "",
    "sutra": "पौरोडाशपुरोडाशात् ष्ठन्",
    "kaumudiNumber": "1449",
    "kaumudiText": "पुरोडाशसहचरितो मन्त्रः पुरोडाशः स एव पौरोडाशः | ततष्ठन् | पौरोडाशिकः ॥",
    "nyaas": "पुरोडाशस्येदमित्यन्तोदात्तः| तस्माद्बह्वचोऽन्तोदात्ताट्ठञि  [[4|3|67]]  प्राप्ते| पुरोडाशस्तु `लघावन्ते द्वयोश्च बह्वषो गुरुः` (फि|सू|2|42) इति मध्यादात्तः| अस्मादणि प्राप्ते ष्ठन् विधीयते| वकारो ङीषर्थः, नकार आद्युदात्तार्थः| तेषां संस्कारो मन्त्रः पौरोडाश इति| `पुरोडाशसहचरितःर` इति| सामथ्र्यात् साहचर्याद्वा पुरोडाशा येन मन्त्रण संस्क्रियन्ते पुरोडाशशब्दो वत्र्तते, न पुरोडाशेषु| कृत एतत्? व्याख्यातव्यनामग्रहणानुवृत्तेः| न हि पुरोडाशा व्याख्यातव्यतया प्रसिद्धतराः॥"
}


