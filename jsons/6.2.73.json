{
    "a": "6",
    "p": "2",
    "n": "73",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": "  जीविकावाजिनीति । प्रवृत्तिनिमितकथनमेतत्, जीविकारुपप्रवृत्तिनिमित इत्यर्थः । पर्यवसानभूमिस्तु तध्वान्, तदाह - दन्तलेखनादिभिर्यषामिति । रमणीयकतेति । अत्रापि नित्यं क्रीडाजीविकयोः इति समासः, क्रीडायामेव हि तृजन्तं सम्भवति, न पुनर्जीविकायामिति तत्रार्थः ॥",
    "kashika": "अकप्रत्ययान्ते उत्तरपदे जीविकार्थवाचिनि समासे पूर्वपदम् आद्युदात्तं भवति। दन्तलेखकः। नखलेखकः। अवस्करशोधकः। रमणीयकारकः। दन्तलेखनादिभिर् येषां जीविका त एवम् उच्यन्ते। नित्यं क्रीडाजीविकयोः [[2|2|17]] इति समासः। अके इति किम्। रमणीयकर्ता। जीविकार्थे इति किम्? इक्षुभक्षिकां मे धारयसि।",
    "sutra_vishesh": "",
    "mahabhashyam": "",
    "sutra": "अके जीविकाऽर्थे",
    "kaumudiNumber": "3807",
    "kaumudiText": "दन्तलेखकः | यस्य दन्तलेखनेन जीविका | नित्यं क्रीडा-<{711}> इति समासः | अके किम् | रमणीयकर्ता | जीविकार्थे किम् | इक्षुभक्षिकां मे धारयसि |",
    "nyaas": "`अके इति प्रत्ययग्रहणम्| तत्र प्रत्ययग्रहणपरिभाषया (नी|प|वृ|31) तदन्तस्य ग्रहणं विज्ञायत इत्याह--`अकप्रत्ययान्त उत्तरपदे` इति| `जीविकावाचिनि` इति| जीविका=जीवकः तद्वाचिनीत्यर्थः| जीविकाशब्दो ह्रर्शाअदेराकृतिगणत्वान्मत्वर्थीयाकारान्तः सूत्र उपात्तः| अत एव वृत्तौ दन्तलेखनादिभिर्येषां जीविका त एवमुच्यन्त इत्याह--`दन्तलेखलः` इति| लिकेर्ण्वुल्, षष्ठीसमासः| षष्ठी पुनः `कर्तृकर्मणोः कृति`  [[2|3|65]]  इति कर्मणि| `अवस्करशोधकः` इति| `शुध शौचकर्मणि` (धातुपाठः-1191) [`शौचे`--धातुपाठः-] इत्यस्माण्ण्यन्ताण्ण्वुल्| `रमणीयकारकः` इत्यत्रापि करोतेः| `रमणीयकत्र्ता` इति| पूर्ववत्? समासः| अत्र `गतिकारकोपपदात्? कृत्`  [[6|2|138]]  इति प्रकृतिभावेनोत्तरपदमन्तोदात्तम्| `इक्षुभक्षिकाम्` इत्यादि| `पर्यायर्हणोत्पत्तिषु ण्वच्`  [[3|3|111]]  इति भक्षयतेर्ण्वुच्| अत्र `षष्ठी`  [[2|2|8]]  इति समासलक्षणेनैव समासः| अत्रापि पूर्ववदुत्तरपदमन्तोदात्तम्| कृत्स्वरापवादो योगः| एवमुत्तरत्रापि योगाः| `युक्तारोह्रादयश्च`  [[6|2|81]]  इत्यतः प्राक्? कृत्स्वरापवादो वेदितव्यः॥"
}


