{
    "a": "3",
    "p": "3",
    "n": "77",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " अभ्रघन इति । अभ्रस्य काठिन्यमित्यर्थः । धर्मशब्देनेति । शुल्कादिवदिति भावः । यद्येवम्, गुणेनेति प्रतिषेधात्समासो न प्राप्नोति, तत्स्थैश्च गुणैरित्येतदपि नास्ति ? इदानीमेव ह्युक्तम्---ठ्धर्मशब्देन धर्मी भण्यतेऽ इति वक्तव्योऽत्र समासः ॥",
    "kashika": "हनः इत्येव। मूर्तिः काठिन्यम्। मूर्तौ अभिधेयायां हन्तेः अप् प्रत्ययो भवति, घनश्चादेशः। अभ्रघनः। दधिघनः। कथं घनं दधि इति? धर्मशब्देन धर्मी भण्यते।",
    "sutra_vishesh": "कृत्प्रत्ययप्रकरणम् - भावे  \"अप्\" प्रत्ययविधानम्",
    "mahabhashyam": "",
    "sutra": "मूर्तौ घनः",
    "kaumudiNumber": "3254",
    "kaumudiText": "मूर्तिः काठिण्यं तस्मिन्नभिधेये हन्तेरप् स्यात् घनश्चादेशः | अभ्रघनः | कथं सैन्धवघनमानयेति | धर्मशब्देन धर्मी लक्ष्यते ॥",
    "nyaas": "`अभ्रवनः` इति| षष्ठासमासोऽयम्| अभ्रस्य काठिन्यमित्यर्थः| यदि मूत्र्तावभिधेयायां घनशब्दो व्युत्पाद्यते-- घनं दधीति, मूर्तिमतो दघ्नो नाभिधानं प्राप्नोति, कथं हि नाम मूर्त्तौ व्युत्पादितस्ततोऽन्यत्र वत्र्ततते? इत्यत आह-- `धर्मशब्देन धर्मी भण्यते` इति| मतुबालोपादभेदोपचारः, यथा-- शुक्लः पटः| शुक्लशब्देन शुक्लगुणः पट इति भावः॥"
}


