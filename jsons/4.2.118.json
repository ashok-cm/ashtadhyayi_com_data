{
    "a": "4",
    "p": "2",
    "n": "118",
    "msknum": "0",
    "ssknum": "0",
    "balamanorama": "<<विभाषोशीनरेषु>> - विभाषोशीनरेषु । पूर्वसूत्रे समस्तनिर्देशेऽपि ग्रामेभ्य इत्यनुवर्तते, एकदेशे स्वरितत्वप्रतिज्ञानात् । तदाह — एषु ये ग्रामा इति । उशीनरेषु ये ग्रामास्तद्विशेषवाचिभ्यः इत्यर्थः । सौदर्शनो नाम उशीनरदेशे कश्चिद्ग्रामः । सौदर्शनीयेति । ठञ्ञिठयोरभावे वृद्धाच्छः ।",
    "tattvabodhini": "",
    "padamanjari": "",
    "kashika": "वृद्धातिति वर्तते, वाहीकग्रामेभ्यः इति च। उशीनरेसु ये वाहीकग्रामाः, तद्वाचिभ्यो वृद्धेभ्यः प्रातिपदिकेभ्यः विभाषा ठञ्ञिठौ प्रत्ययौ भवतः। आह्वजालिकी, आह्वजालिका, आह्वजालीया। सौदर्शनिकी, सौदर्शनिका, सौदर्शनीया।",
    "sutra_vishesh": "प्राग्दीव्यतीये शैषिकप्रकरणम् - \"ठञ्\", \"ञिठ\" प्रत्ययविधानम्",
    "mahabhashyam": "",
    "sutra": "विभाषोशीनरेषु",
    "kaumudiNumber": "1342",
    "kaumudiText": "एषु ये ग्रामास्तद्वाचिभ्यो वृद्धेभ्यष्ठञ् ञिठौ वा स्तः | सौदर्शनिकी | सौदर्शनिका | सौदर्शनीया ॥",
    "nyaas": ""
}


