{
    "a": "3",
    "p": "2",
    "n": "139",
    "msknum": "1231",
    "ssknum": "0",
    "balamanorama": "<<ग्लाजिस्थश्च क्स्नुः>> - ग्लाजिस्थश्च । निवृत्तमिति । व्याख्यानादिति भावः । चाद्भुव इत्यनुवकृष्यते । ग्ला, जि, स्था एषां द्वन्द्वात्पञ्चमी । ग्ला, जि,स्था, भू इत्येभ्यः क्स्नुः स्यात्तच्छीलादिष्वित्यर्थः । ककार इत् । \"स्थास्नु\" इत्यत्र कित्त्वलक्षणं \"घुमास्थे\" तीत्त्वमाशङ्क्याह —  गिदयमिति । सूत्रे चर्त्वेन ककारनिर्देश इति भावः । गित्त्वान्न गुण इति ।क्क्ङिति चे॑त्यत्र गस्य चर्त्वेन ककारान्तरप्रश्लेषादिति भावः । ननु भूष्णुरित्यत्र इट् स्यात्,श्र्युकः किती॑ति कित एव इण्निषेधात् , अस्य च गित्त्वादित्यत आह —  श्र्युक इति । प्रश्लेषादिति । चर्त्वेनेति भावः । ",
    "tattvabodhini": "<<ग्लाजिस्थश्च क्स्नुः>> - ईत्त्वं नेति ।घुमास्थे॑त्यादिः । गित्त्वादिति ।क्ङिति चे॑त्यत्र गकारं प्रश्लिष्य गिति किति ङितीति व्याख्यानादिति भाव- । गकारप्रश्लेषादिति । नन्वेवं गकारे चत्र्वस्याऽसिद्धत्वात्हशिचे॑त्युत्वं स्यादित चेत् । सत्यम् । सौत्रोऽयं निर्देशः । तथा च वार्तिकं —  ग्स्नोर्गित्त्वान्न स्थ ईकारः । क्ङितोरीत्त्वप्रशासनत् । गुणाऽभावस्त्रिषु स्मार्यः श्र्युकोऽनिट्त्वं कगोरितोः॑ इति । दङक्ष्णव इति । दंश दशने ।व्रश्चे॑त्यादिना षत्वेषढोः कः सी॑ति कत्वम् ।आदेशप्रत्ययो॑रिति षत्वम् ।अनिदिती॑मिति नलोपो न,ग्स्नोर्गित्त्वेन प्राप्त्यभावात् ।",
    "padamanjari": " ग्लाजिस्थश्च ग्स्नुः॥ चर्त्वभूत इति। चर्त्वं प्राप्तश्चर्त्वेन वा प्राप्त इत्यर्थः। र्श्युकः कितीत्यत्रापीति। गकारोऽपि चर्त्वभूतो निर्द्दिश्यत इत्यनुषङ्गः। वस्नोर्गित्वान्न स्थ ईकारः। स्थास्नुरित्यत्र ईकारो न भवति, क्स्नोर्गित्वात्। कङितोरीत्विशासनात्। ककारेऽकार उच्चारणार्थः। क्ङितोहिण्त्वमुच्यते, अयं तु गित्। यद्येवं जिष्णुर्भूष्णुरित्यत्र गुणः प्राप्नोति? ----गुणाभावस्त्रिषु स्मार्यः। गित् कित् ङिदिति त्रिषु गुणाभावः स्मर्तव्यः; ठ्क्ङिति चऽ इत्यत्र गकारप्रश्लेषात्। इह तर्हि भूष्णुरिति र्ठ्श्युकः कितिऽ इतीट्प्रतिषेधो न प्राप्नोति?----र्श्युकोऽनिट्त्वं गकोरितोः। र्श्युकः परस्य यदनिट्त्वं तद्गकारककारयोर्द्वयोरपीतोर्भवति, न केवलं ककारे; तत्रापि गकारस्य चर्त्वभूतस्य निर्द्देशात्। यद्येवम्, चर्त्वस्यासिद्धत्वाद् ठ्हशि चऽ इत्युत्वं प्राप्नोति? सौत्रो निर्द्देशः, असंहितया वा निर्द्देशः करिष्यते च्छन्दसि। दंक्ष्णवः पशव इति। क्स्नोर्गित्वादुपधालोपाभावः॥",
    "kashika": "छन्दसि इति निवृत्तम्। ग्ला जि स्था इत्येतेभ्यो धातुभ्यः, चकारात् भुवश्च तच्छीलादिषु क्ष्नुः प्रत्ययो भवति। ग्लास्नुः। जिष्णुः। स्थास्नुः। भूष्णुः। गिच्चायं प्रत्ययो न कित्। तेन स्थः ईकारो न भवति। क्ङिति च [[1|1|5]] इत्यत्र गकारो ऽपि चर्त्वभूतो निर्दिश्यते, तेन गुणो न भवति। श्र्युकः किति [[7|2|11]] इत्यत्र अपि गकरो निर्दिश्यते, तेन भुव इड् न भवति। क्ष्तोर्गित्त्वान् न स्थ ईकारः कङितोरीत्वशासनात्। गुणाभावस्त्रिषु स्मार्यः श्र्युको ऽनिट्त्वं गकोरितोः। दंशेश्छन्दस्युपसङ्ख्यानम्। दंक्ष्णवः पशवः।",
    "sutra_vishesh": "कृत्प्रत्ययप्रकरणम् - वर्तमाने ताच्छीलिककर्तरि  \"ग्स्नु\" प्रत्ययविधानम्",
    "mahabhashyam": " ग्लाजिस्थश्च क्स्नुः (906) (524 क्स्नुप्रत्ययविधिसूत्रम्।। 3 । 2 । 3 आ. 5) (प्रत्ययस्य गित्त्वनिर्णयाधिकरणम्) (3058 कित्त्वे दूषणवार्तिकम्।। 1 ।।) - स्नोः कित्त्वे स्थ इर्कारप्रतिषेधः- (भाष्यम्) स्नोः कित्त्वे स्थ इर्कारस्य प्रतिषेधो वक्तव्यः। स्थास्नुरिति। घुमास्था---- इतीत्वं प्राप्नोति।। (अकिदङ्गीकरभाष्यम्) एवं तर्ह्यकित्करिष्यते।। (3059 अकिदङ्गीकारे दूषणवार्तिकम्।। 2 ।।) - अकिति गुणप्रतिषेधः।- (भाष्यम्) यद्यकित् क्रियते, गुणप्रतिषेधो वक्तव्यः। जिष्णुरिति। (3060 दूषणान्तरवार्तिकम्।। 3 ।।) - भुव इट् प्रतिषेधश्च- (भाष्यम्) भुव इट्प्रतिषेधश्च वक्तव्यः। किं चान्यत्?। गुणप्रतिषेधश्च। भूष्णुरिति।। (किदङ्गीकारभाष्यम्) अस्तु तर्हि कित्। (दूषणस्मारणभाष्यम्) ननु चोक्तम् स्नोः कित्त्वे इर्कारप्रतिषेध इति। (दूषणोद्धारभाष्यम्) नैष दोषः। (3061 स्नुविधिवार्तिकम्।। 4 ।।) - स्थादंशिभ्यां स्नुश्छन्दसि- (भाष्यम्) स्थादंशिभ्यां स्नुश्छन्दसि वक्तव्यः। स्थास्नु जङ्गमं दङ्क्ष्णवः पशवः इति। स इदानीं स्थः स्नुरविशेषेण विधास्यते।। (आक्षेपभाष्यम्) सिध्यति। सूत्रं तर्हि भिद्यते।। (सिद्धान्तिभाष्यम्) यथान्यासमेवास्तु। (दूषणस्मारणभाष्यम्) ननु चोक्तं स्नोः कित्वे स्थ इर्कारप्रतिषेध इति।। (समाधानभाष्यम्) एवं तर्हि गित्करिष्यते।। (3062 वार्तिकम्।। 5 ।।) - स्नोर्गित्वान्न स्थ इर्कारः- (भाष्यम्) स्नोर्गित्वात् स्थ इर्कारो न भविष्यति। किं कारणम्?। (3063 हेतुवार्तिकम्।। 6 ।।) - क्ङितोरीत्वशासनात्- (भाष्यम्) क्ङितोरीत्वं शिष्यते।। (आक्षेपभाष्यम्) इह तर्हि जिष्णुरिति गुणः प्राप्नोति। (3064 समाधानवार्तिकम्।। 7 ।।) - गुणाभावस्त्रिषु स्मार्यः- (भाष्यम्) गुणाभावस्त्रिषु स्मर्तव्यः। गितिकिति ङिति चेति।। (प्रश्नभाष्यम्) तद्गकारग्रहणं कर्तव्यम्।। (समाधानभाष्यम्) न कर्तव्यम्। क्रियते न्यास एव। ककारे गकार्रश्चत्वभूतौ निर्दिश्यते----क्क्ङिति चेति। ( (आक्षेपभाष्यम्) इह तर्हि भूष्णुरिति श्र्युकः किति इतीट् प्रतिषेधो न प्राप्नोति।। (3065 समाधानवार्तिकम्।। 8 ।।) - श्र्युकोनिट्त्वं गकोरितोः- (भाष्यम्) श्र्युकोनिट्त्वं गकारककारयोरिति वक्तव्यम्।। (प्रश्नभाष्यम्) तद्गकारग्रहणं कर्तव्यम्।। (समाधानभाष्यम्) न कर्तव्यम्। क्रियते न्यास एव। ककारे गकार्रश्चत्वभूतो निर्दिश्यते श्र्युकः क्किती ति।। (आक्षेपभाष्यम्) यद्येवं र्चत्वस्यासिद्धत्वाद् हशि च इत्युत्वं प्राप्नोति।। (समाधानभाष्यम्) सौत्रो निर्देशः।। अथवाऽसंहितया निर्देशः करिष्यते---श्र्युकः क्कितीति।। ",
    "sutra": "ग्लाजिस्थश्च क्स्नुः",
    "kaumudiNumber": "3119",
    "kaumudiText": "छन्दसीति निवृत्तम् | गिदयं न तु कित् | तेन स्थः ईत्वं न | ग्लास्नुः | गित्त्वान्न गुणः | जिष्णुः | स्थास्नुः | चाद्भुवः | श्र्युकः किति <{2381}> इत्यत्र गकारप्रश्लेषान्नेट् | भूष्णुः ॥<!दंशेश्छन्दस्युपसंख्यानम् !> (वार्तिकम्) ॥ दङ्क्ष्णवः पशवः ॥",
    "nyaas": "अथ स्थास्नुरित्यत्र `घुमास्थागापा`  [[6|4|66]]  इत्यादिसूत्रेण कस्मादीत्वं भवतीत्याह-- `पिच्चायम्` इत्यादि| ईत्त्वं क्ङिति| तत्र `दीङो युडचि क्ङिति`  [[6|4|63]]  इत्यनुवृत्तेः| न चायं कित्, न चायं ङित्; किं तर्हि? गित्| गकारस्य त्वश्रवणम्,चत्र्वभूतस्य निर्देशात्| यदि तर्हि गिदयम्, जिष्णुरित्यत्र गुणः प्राप्नोति, यस्मात् `क्ङिति च`  [[1|1|5]]  इति क्ङिति प्रत्यये गुणः प्रतिषिध्यते, न गितीत्यत आह-- `क्ङिति च` इत्यादि| न हि `क्ङिति च`  [[1|1|5]]  इत्यत्र ककारङकारावेव निर्दिश्येते, किं तर्हि? गकारोऽपि कृतचर्त्वः,तेन गित्यपि गुणो न भवति| भूष्णुरित्यत्र तर्हि श्रयुकः किति`  [[7|2|11]]  इट्प्रतिषेध उद्यमानो गिति न स्यादित्यत आह-- `श्रयुकः` किति इत्यादिना गकारश्चत्र्वभूतो निर्दिश्यते` इति प्रकृतेन सम्बन्धः| `तेन` इति| गकारस्य चर्तवभूतस्य निर्देशेनेति|`कस्नोर्गित्वात्ित्यादि| गकार इत्संज्ञको यस्य स गित्, तद्भावो गित्त्वम्| तस्मात् गित्त्वान्न स्यास्नुरित्यत्रेकारः| तिष्ठतेरीकारो न भवति| कस्मात् पुनर्गित्तवादीकारो न भवतीत्याह-- `कङितोरित्वशासनात्` इत्यादि| ककारेऽकार उच्चारणार्थः| यस्मात् क्ङितीत्वमुच्यते, अयं तु गित्, तस्मात् क्ङिति विधीयमानमीत्वं गित्वादिह न प्राप्नोति| यद्येवम्, जिष्णुरित्यत्र गुणः प्राप्नोतीत्यत आह-- `गुणाभावः`इत्यादि| त्रिषु ककारगकारङकारेष्वित्संज्ञकेषु यो गुणप्रतिषेधः स स्मत्र्तव्य- = ज्ञातव्यः| `क्ङिति च`  [[1|1|5]]  इत्यत्र गकारश्चत्र्वभूतो निर्दिष्टः| यदि तर्हि गिदयम्, `भूष्णुरित्यत्र `श्रयुकः किति` [[7|2|11]]  इत्यीट्प्रतिषेधो न स्यादित्यत आह-- `श्रयुकोऽनिट्चत्वमिट्प्रतिषेधो भवतीति वेदितव्यम्| यदि गकारश्चत्र्वभूतः `श्रयुक किति`  [[7|2|11]]  इतीट्प्रतिषेधो न स्यादित्यत आह-- `शयुकोऽनिट्त्वम्` इत्यादि| गकारोऽपि ततश्चत्र्वभूतो निर्दिश्यते| तन ककारगकारयोद्र्वयोरपीत्संज्ञकयोः श्रयुकोऽनिट्त्वमिट्प्रतिषेधो भवतीति वेदितव्यम्| यदिगकारश्चत्त्र्वभूतः `श्रयुकः किति`  [[7|2|11]]  इत्यत्र निर्दिश्यते,` हशि च`  [[6|1|110]]  इत्युत्वं प्राप्नोति, तस्यासिद्धत्वात्? सौत्रत्वान्निर्देशश्यासंहितया पाठान्न भविष्यतीत्यदोषः| वामनस्य त्वेतत् सर्वमनभिमतम्| यथा नाभिमतं तथा `क्ङिति च`  [[1|1|5]]  इत्यत्र प्रतिपादितम्| `दंशेः`इत्यादि| उपसंख्यानशब्दः प्रतिपादने वत्र्तते| `दन्श दंशने` (धातुपाठः-898) इत्येतस्मादपि क्स्नुप्रत्ययस्योपसंख्यानम् = प्रतिपादनं कत्र्तव्यम्| तत्रेदं प्रतिपादनम्-- पूर्वसूत्राच्चकारोऽनुत्र्तते, स चानुक्तसमुच्चयार्थः, तेन दंशेरपि भविष्यतीति| `दंक्ष्णवः` इति| व्रश्चादिना  [[8|2|36]]  षत्वम्, `षढोः कः सि`  [[8|2|41]]  इति कत्वम्| `अनिदिताम्`  [[6|4|24]]  इत्यनुनासिकलोपो न भवति, क्स्नोर्गित्वात्| ये तु कित्वमिच्छन्ति, तैरिह नकारलोपप्रतिषेधः `नाञ्चेः पूजायाम्`  [[6|4|30]]  इत्यत्र नेति योगविभागेन कत्र्तव्यः| यत्नान्तरं वा तैरास्थेयम्-- नकारस्यानुस्वारः, तस्य परसवर्णः॥"
}


