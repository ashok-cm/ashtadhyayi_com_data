{
    "a": "3",
    "p": "3",
    "n": "130",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " अन्येभ्योऽपि चातुभ्यो गत्यर्थेभ्य इति । गत्यर्थेभ्यो येऽन्ये धातवस्तेभ्य इत्यर्थः । अथ वा नञोऽत्र प्रश्लेषः---अन्येभ्योऽपि धातुभ्यः, कोऽर्थः ? अगत्यर्थेभ्य इति । भाषायामिति । ठ्च्छन्दसिऽ इत्यधिकारादयमारम्भः । ठ्शासु अनुशिष्टौऽ, ठ्युध संप्रहारेऽ, दृशिर् प्रेक्षणेऽ, ठ्ञिधृषा प्रागलभ्येऽ, ठ्मृष तितिक्षायाम्ऽ॥",
    "kashika": "अन्येभ्यो ऽपि धातुभ्यः गत्यर्थेभ्यः छन्दसि विषये युच् प्रत्ययो दृश्यते। सुदोहनामकृणोद् ब्रह्मणे गाम्। सुवेदनामकृणोर्ब्रह्मणे गाम्। भाषायां शासियुधिदृशिधृषिमृषिभ्यो युज्वक्तव्यः। दुःशासनः। दुर्योधनः। दुर्दर्शनः। दुर्धर्षणः। दुर्मर्षणः।",
    "sutra_vishesh": "कृत्प्रत्ययप्रकरणम् - छन्दसि \"युच्\" प्रत्ययविधानम्",
    "mahabhashyam": " अन्येभ्योपि दृश्यते (1115) (570 युच्प्रत्ययविधिसूत्रम्।। 3 । 3 । 1 आदृ 39) (4079 वार्तिकम्।। 1 ।।) - भाषायां शासियुधिदृशिधृषिभ्यो युच्- (भाष्यम्) भाषायां शासियुधिदृशिधृषिभ्यो युज्वक्तव्यः। दुः शासनः। दुर्योधनः। दुर्दर्शनः। दुर्धर्षणः।। (4080 वार्तिकम्।। 1 ।।) - मृषेश्च- (भाष्यम्) मृषेश्चेति वक्तव्यम्। दुर्मर्षणः।  इति श्रीमद्भगवत्पतञ्ञ्जलिविरचिते व्याकरणमहाभाष्ये तृतीयस्याध्यायस्य तृतीये पादे प्रथममाह्निकम्।। ",
    "sutra": "अन्येभ्योऽपि दृश्यते",
    "kaumudiNumber": "3422",
    "kaumudiText": "गत्यर्थेभ्यो येऽन्ये धातवस्तेभ्योऽपि छन्दसि युच् स्यात् | सुवेदनामकृणोर्ब्रह्मणे गाम् (सु॒वे॒द॒नाम॑कृणो॒र्ब्रह्म॑णे॒ गाम्) ॥",
    "nyaas": "`सुदोहनम्` इति| `दुह प्रपूरणे` (धातुपाठः-1014)| `वक्तव्यः` इति| व्याख्येय इत्यर्थः| तत्रेदं व्याख्यानम्-- अपिशब्दोऽत्र क्रियते, स च सर्वव्यभिचारार्थः, तेन `शासु अनुशिष्टौ` (धातुपाठः-1075), `युध सम्प्रहारे` (धातुपाठः-1173), `दृशिर् प्रेक्षणे` (धातुपाठः-988), `ञिधृषा प्रागल्भ्ये` (धातुपाठः-1269), `मृष तितिक्षायाम्` (धातुपाठः-1164)-- इत्येतेभ्योऽपि भाषायां युज्भवतीति| कथं पुनरेतदवसितम्-- `सर्वव्यभिचारार्थोऽपिशब्द इति? सूत्रारम्भात्| यदि हि गत्यर्थव्यभिचार एवात्राभिसंहितः स्यात्, सूत्रमिदं नारभेत| पूर्वसूत्र एव च गत्यर्थग्रहणं न कुर्यात्॥"
}


