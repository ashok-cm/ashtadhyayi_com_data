{
    "a": "8",
    "p": "3",
    "n": "64",
    "s": "स्थाऽऽदिष्वभ्यासेन चाभ्यासस्य ",
    "padachcheda": "स्थाऽऽदिषु ७\/३  अभ्यासेन ३\/१ च ०\/० अभ्यासस्य  ६\/१",
    "anuvritti": "",
    "adhikara": " पूर्वत्रासिद्धम् [8।2।1]  संहितायाम् [8।2।108]  अपदान्तस्य मूर्धन्य: [8।3।55]  इण्को: [8।3।57] ",
    "full_sutra": "",
    "siddhantakaumudi_index": "2277",
    "msknum": "486",
    "ssknum": "0",
    "balamanorama": "<<स्थाऽ‌ऽदिष्वभ्यासेन चाभ्यासय>> - स्थादिषु । अभ्यासेनेति तृतीयान्तम् । प्राक्सितादित्यनुवर्तते । तदाह — - प्राक्सितादिति ।उपसर्गात्सुनोती॑ति सूत्रे स्थाधातुमारभ्यपरिनिविभ्यः सेवसिते॑त्यत्र सितशब्दात्प्राग्ये धातव उपात्तास्तेषु दशस्वित्यर्थः । निषिषेधेत्यादौ अभ्यासात्परस्य सस्य अभ्यासव्यवहत्वेन उपसर्गात्परत्वाऽभावादप्राप्तौ वचनम् । ननु निषिषेधेत्यादौ अभ्यासस्थसकारस्यौपसर्गादत्सुनोतीत्यनेनैव सिद्धत्वादभ्यासस्येति व्यर्थमित्याशङ्क्य नियमार्थमित्याह — एषामेवेति । अभ्यासस्थसकारस्य चेत्षत्वं तर्हि स्थादिदशानामेवेत्यर्थः । एवं चषू प्रेरणे॑, अभिसुसूषत । अत्राभ्यासस्य न षत्वम् । अभ्यासात्परस्य तु सस्य स्तौतिण्योरेवेति नियमान्न षत्वम् । ",
    "tattvabodhini": "<<स्थाऽ‌ऽदिष्वभ्यासेन चाभ्यासय>> - व्यवायेऽपि षत्वं स्यादेषामेव चेति । स्थदीनां दशानामेवभ्यासस्य षत्वमित्यर्थः । तत्फलं तुषू प्रेरणे॑ अभिसुसूषति । अत्रोक्तनियमादभ्याससकारस्य न षत्वं, द्वितीयस्य तुस्तौतिण्यो॑रिति नियमान्न भवति । अभिसिषासतीत्यत्र तु षणोऽभावादभ्यासात्परस्य षत्वं, पूर्वस्य तूक्तनियमान्नेति बोध्यम् । स्यादेतत् — - निषिषेधेत्यादौ अभ्यासस्यउपसर्गात्सुनोती॑त्यनेन सिद्धम्, अभ्यासात्परस्य तुआदेश प्रत्ययो॑रित्यनेनेति किमाद्यावाक्येन  । अत्राहुः — फलत्रयार्थमाद्यं वाक्यं । तथाहि अषोपदेशार्थम् —  सेनया अभियातुमिच्छति अभिषिषेणयिषति । अवर्णान्ताभ्यासार्थं च — ॒अर्धासनं गोत्रभिदोऽधितष्ठौ॑ । षणि प्रतिप्रसवार्थ च —  अभिषिषिक्षति ।षिच क्षरणे॑ ।स्तोतिण्योरेवे॑ति नियमात्षभूते सनि निवर्तितमपि सत्वमुपसर्गमाश्रित्याऽत्र भवतीति ।",
    "padamanjari": " द्वे एते वाक्ये---स्थादिष्वभ्यासेन व्यवाये त्वं भवति; अभ्यासस्य च षत्वं भवति तेष्वेव स्थादिष्विति । तत्राद्यं विध्यर्थम्, द्वितीयं नियमार्थम् । अषोपदेशार्थमिति । षोपदेशे तु परितिष्ठासतीत्यादौ सामान्यलक्षणेनैव सिद्धम् । अभिषिषेणयिषतीति । सेनयाऽभियातुमिच्छतीति विगृह्य ठ्सत्यापपाशऽ इत्यादिना णिच्, टिलोपः, ततः सन्, द्विर्वचनम्, ह्रस्वः, एच ठिग्घ्रस्वादेशेऽ अव्युत्पन्नः सेनाशब्दः । यद्वा सहेनेन वतत इति सेना, ठ्सहस्य सः संज्ञायाम्ऽ इति सादेशः । यदा तु सिनोतेर्नप्रत्यये सेनेति व्युत्पाद्यते, तदास्त्येवा भिः षोषदेशत्वमेति । अभितष्ठाविति । आदेशसकारस्याप्यस्य षत्वं न सिद्ध्यति; इणाकोरभावात् । अभिषिषिक्षतीति । यद्यप्ययमादेशसकार इणश्च परः, तथाप्यभ्यासमपेक्ष षत्वं न सिद्ध्यति; स्तौतिण्योरेव षणीति नियमात् । अतः षणि यत्प्रतिषिद्धं षत्वं नियमेन व्यावर्तितं तदप्युपसर्गमाश्रित्य भवति । अथाभ्यासस्येति किमर्थम्, यावताभ्यासेनेत्यत्र क्रियापेक्षायां प्रकरणाद्व्यवाय इति सम्बध्यते, तच्चापिशब्दसन्निहितमेव प्रकृतमिति अव्यवायेऽपि षत्वं भविष्यति पूर्वसूत्रवत्, नार्थः ठभ्यासस्यऽ इत्यनेन ? अत आह---अभ्यासस्येति वचनं नियमार्थमिति । नियमस्य स्वरूपं दर्शयति---स्थादिष्वेवेति । विपरीतस्तु नियमो न भवति---स्थादिष्वभ्यासस्यैवेति । यदि स्यात्, अभ्यासेन व्यवाये षत्वविधानमनुपपन्नं स्यात् । अभिसुसूषतीति । ठ्षू प्रेरणेऽ, सन्, ठ्सनि ग्रहगुहोश्चऽ इतीड्निषेधः । अत्र धातुसकारस्य स्तौतिण्योरेवेति नियमादषत्वम् । अभ्याससकारस्य त्वस्मान्नियमात् षत्वाभावः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "प्राक् सितातिति वर्तते। उपसर्गात् सुनोति इत्यत्र स्थासेनयसेध इति स्थादयः, तेसु स्थादिषु प्राक् सितसंशब्दनातभ्यासेन व्यवाये मूर्धन्यो भवति, अभ्याससकारस्य च भवति इत्येवं वेदितव्यम्। अभ्यासेन व्यवाये अषोपदेशार्थं च अभिषिषेणयिषति, परिषिषेणयिषति। अवर्णान्ताभ्यासार्थं च अभितष्टौ, परितष्टौ। षणि प्रतिषेधार्थं च अभिषिषिक्षति, परिषिषिक्षति। अभ्यासस्य इति वचनम् नियमार्थम्, स्थादिषु एव अभ्याससकारस्य् मूर्धन्यो भवति, न अन्यत्र। अभिसुसूषति। अभिसिषासति।",
    "mahabhashyam": " स्थादिष्वभ्यासेन चाभ्यासस्य किमर्थमिदमुच्यते?।। स्थादिष्वभ्यासवचनं(1) नियमार्थम्।। नियमार्थोऽयमारम्भः-स्थादिष्वभ्यासस्य(2) यथा स्यादिह मा भूत्-अभिसुसूषति।। अथ किमर्थभ्यासेन चेत्युच्यते?।। तद्व्यवाये चाषोपदेशार्थम्।। तद्व्यवायेऽभ्यासव्यवाये चाऽषोपदेशस्यापि यथा स्यात्। अभिषिषेणयिषति।। अवर्णान्ताभ्यासार्थं(3) षणिप्रतिषेधार्थं च।। अवर्णान्ताभ्यासार्थं(3) तावत्-अभितष्ठौ। षणिप्रतिषेधार्थं च ।। अवर्णान्ता(3)भ्यासार्थं तावत्-अभितष्ठौ। षणिप्रतिषेधार्थम्-अभिषिषिक्षति।। ",
    "siddhantakaumudi": "प्राक् सितात् स्थादिष्वभ्यासेन व्यवायेऽपि षत्वं स्यात् | एषामेव चाभ्यासस्य न तु सुनोत्यादीनाम् | निषिषेध | निषिषिधतुः ॥",
    "nyaas": "`प्राक्सितादिति वत्र्तते` इति| `स्थासेनयसेधसिच`  [[8|3|65]]  इत्यत्र यः स्थाशब्दः, तमादाप प्राक्?  [[8|3|70]]  सितसंशब्दनात्? ये धातवः सूत्रे निर्दिष्टास्ते स्थादयो वेदितव्याः| अथ किमर्थमभ्यासव्यवाये षत्वभुच्यते, यावता परितिष्ठासतीत्यादौ `इण्कोः`  [[8|3|57]] , `आदेशप्रत्यययोः`  [[8|3|59]]  इत्येवं सामान्यलक्षणेन सिद्धं णत्वम्? इत्याह--`अभ्यासेन व्यवार्ये इत्यादि| अषोपदेशो यस्तस्य सकारः पूर्वेण न सिध्यतीति तदर्थमभ्यासेन व्यवाये षत्वमुच्यते|`अभिषिषेणयिषति` इति| सेनयाऽभियातीति `सत्यापपाश`  [[3|1|25]]  इत्यादिना णिच्, इष्ठवद्भावाट्टिलोपः, सन्, पूर्ववदिडागमः| `अवर्णान्ताभ्यासार्थं च` इति| षोपदेशमधिकृत्य तदुक्तम्| यद्यपि तस्य सकार आदेशो भवति, तथापि नैद सामान्यलक्षणेन सिध्यति; अनिणन्तत्वादभ्यासस्य, तेन व्यवधानाच्च| `अभितष्ठौ` इति| `आत औ णलः`  [[7|1|34]]  इत्यौत्वम्, पूर्ववत्? खयः शेषः|`षणि तषेधार्थं च` इति| स्तौतिण्योरेवेति  [[8|3|61]]  नियमेन यत्? प्रतिषिद्धं व्यावर्त्तितं तत्? षणि यथा स्यादित्येवमर्थं चेत्यर्थः| किं पुनस्तत्? प्रतिषिद्धम्? षत्वम्| अथ वा प्रतिषेधा प्रतिषिद्धम्, भावे निष्ठा| अर्थशब्दो निवृत्तौ वत्र्तते, यता--मशकार्थो धूभ इति| तदेतदुक्तम्--यः षणि प्रतिषेधः स्तोतिणिभ्यामन्यस्य धातोः षत्वप्रतिषेधः कृतस्तन्निवृत्त्यर्थ चेति| `अभिषिषिक्षति` इति| अत्र यद्यभ्यासेन व्यवाये नोच्येत तदा षत्वं न स्यात्, यथा--सिसिक्षतीत्यत्र| अभ्यासस्येति किमर्थमुच्यते, यावता चशब्दोऽत्र क्रियते, स चापिशब्दस्यानुकर्षणार्थः, तेनायमर्थो भवति--अव्यवाये व्यवायेऽपीति, एवमन्तरेणाब्यासस्येति वचनमुपसर्गस्थान्निमित्तादुत्तरस्याभ्यासस्य भविष्यति? `सात्पदाद्योः`  [[8|3|111]]  इति प्रतिषेधान्न भविष्यतीति चेत्? न; `उपसर्गात्? सुनोति`  [[8|3|65]]  इत्यस्य षत्वविधानार्थस्य प्रतिषेधार्थत्वात्, तस्मिन्नेव हि प्रतिषेधे प्राप्ते तद्बाधनार्थ `उपसर्गात्? सुनोति`  [[8|3|65]]  इत्यस्यारम्भः, तत्कुतः प्रतिषेधस्य प्राप्तिः? इत्याह--`अभ्यासस्य तु` इत्यादि| स्थादिष्वभ्यासस्यैवेति विपरीतनियमो नाशङ्कनीयः; विपरीतनियमे सत्यभ्यासध्वयाये स्थादीनां यन्मूर्धन्यविधानं तदपार्थकमेव स्यात्| `अभिसुसूषति` इति| `षू प्रेरणे` (धातुपाठः-1408)| `अभिसिषासति` इति| `षो अन्तकर्मणि` (धातुपाठः-1147)॥`षुञ्? अभिषवे` (धातुपाठः-1247), `षू प्रेरणे` (धातुपाठः-1408)| सुवतीति शबिकरणनिर्देशात्? `निरनुबन्धकग्रहणे न सानुबान्धकस्य` (व्या|प|53) इति च `षूङ प्राणिगर्भविमोचने` (धापा|1031), `षूङ प्रसवे` (धातुपाठः-1132)--इत्येतयोरादादिकदैवादिकयोग्र्रहणं न भवति| `षो अन्तकर्मणि` (धातुपाठः-1147) `ष्टुञ् स्तुतौ` (धातुपाठः-1043), `ष्टुभु स्तम्भे` [`ष्टुम स्तम्भे`--का|प्रांउ|पाठौ] (धातुपाठः-394) `ष्ठा गतिनिवृत्तौ` (धातुपाठः-928) सेनयतिण्र्यन्तः पूर्वमेव दर्शितः| `- गत्याम्` (धातुपाठः-47), `षिधू शास्त्रे माङ्गस्ये च` (धातुपाठः-48)--द्वयोरपि ग्रहणम्| एतयोस्तु `सेधतेर्गतौ`  [[8|3|115]]  इति प्रतिषेधाद्गतेरन्यत्र षत्वं भवतीति वेदितव्यम्| शपा निर्देशः `षिधु संराद्धौ` (धातुपाठः-1192) इत्यस्य दैवादिकस्य निवृत्तये| `विचिर्? क्षरणे` (धातुपाठः-1434) `सन्ज सङ्गे` (धातुपाठः-987)| योऽत्र षोपदेशस्तस्य `आदेशप्रत्यययोः`  [[8|3|59]]  इति प्राप्तस्य षत्वस्य `सात्पदाद्योः`  [[8|3|113]]  इति प्रतिषेधे प्राप्ते[नास्ति--कांउ|पाठे] वचनम्| यस्त्वषोपदेशस्तस्यादित एवाप्राप्तेः| सुनोतीत्येव मादीनां श्तिपा निर्देशो यङ्लुग्निवृत्त्यर्थः| `उपसर्गस्थान्निमित्तादुत्तरस्य` इत्यादि| एतेनोपसर्गस्थे मूर्धन्यनिमित्ते तात्स्थादुपचारेणोपसर्गशब्दोऽत्र वत्र्तत इति दर्शयति| भवति हि तात्स्थ्यात्? ताच्छब्द्यम्, यथा--मञ्चाः क्रोशन्तीत्यत्र| `अभ्यषुणोत्` इति| लङ्, प्राक्तितादङ्व्यवायेऽपि`  [[8|3|63]]  इति षत्वम्| `अभिषुवति` इति| `अचि श्नुधातुभ्रुवाम्`  [[6|4|77]]  इत्यादिनोवङ्| `अभिष्यति` इति| `ओतः श्यनि`  [[7|3|71]]  इत्योकारलोपः| `अभिष्टौति` इति| अदादित्वाच्छपो लुक्, `उतो वृद्धिर्लुकि हलि`  [[7|3|89]]  इति वृद्धिः| `अभिष्टोभते` इति| अनुदात्तेत्त्वादात्मनेपदम्| `अभिषिञ्चति` इति| `शे मुचादीनाम्`  [[7|1|59]]  इति नुम्| `अभिषजति` इति| `दंशसञ्जस्वञ्जां शपि`  [[6|4|25]]  इति नकारलोपः| एवमभिष्वजत इत्यत्रापि| पूर्ववदात्मनेपदम्| `अभिषिष्वङ्क्षते` इति| अत्रापि `पूर्ववत्सनः`  [[1|3|62]]  इत्यात्मनेपदम्| `दधि सिञ्चिति` इति| `सात्पदाद्योः`  [[8|3|113]]  इति प्रतिषेधः| `निःसेचको देशः` इति| अत्र गमिक्रियया निसो योगः, न सिचिक्रिययेति गमिमेव प्रति तस्योपसर्गसंज्ञा, न सिचिं प्रति| `यं प्रति क्रियायुक्ताः प्रादयस्तं प्रति गत्युपसर्गसंज्ञका भवन्ति` (जै|प|वृ|99) इति वचनात| `अभिसावकीयति` इति| सुनोतेर्ष्वुल्| सावकमिच्छतीति `सुप आत्मनः क्यच्`  [[3|1|8]] , `क्यचि च`  [[7|4|33]]  इतीत्वम्; सावकीय इति स्थितेऽभिना योगः, ततो लट्| अत्रापि सावक्रीयतिं प्रन्यभेरूपसर्गसंज्ञा; तं प्रति क्रियायोगात्, न सुनोतिं प्रति; विपर्ययात्| तेन षत्वं न भवति| यद्येवम्, अभिषावयतीत्यत्रापि न स्यात्, इहापि सावयतिं प्रति विपर्ययात्? इत्यत आह--`अभिषावयतीत्यत्र तु` इत्यादि| अत्र हि प्रागेव सुनोतिरुपसगण योगमनुभूय पश्चात्? प्रेथणाध्येषणाद्यर्थेन योगमनुभवन्? णिचमुत्पादयति| तस्मादुपसर्गविशिष्टायामेव क्रियायां प्रेष्यते, अध्येष्यते वा| ततः सुनोतिमेव प्रत्यभेरुपसर्गसज्ञेति भवत्येव षत्वम्॥"
}


