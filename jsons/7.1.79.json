{
    "a": "7",
    "p": "1",
    "n": "79",
    "s": "वा नपुंसकस्य ",
    "padachcheda": "वा ०\/० नपुंसकस्य ६\/१",
    "anuvritti": "",
    "adhikara": " अङ्गस्य [6।4।1] ",
    "full_sutra": "",
    "siddhantakaumudi_index": "444",
    "msknum": "392",
    "ssknum": "337",
    "balamanorama": "<<वा नपुंसकस्य>> - शौ \"नाभ्यस्तच्छतुः\" इति नित्यं नुम्निषेधे प्राप्ते — वा नपुंसकस्य । \"नाभ्यस्ताच्छतुः\" इति सूत्रं नञ्वर्जमनुवर्तते । नपुंसकस्येति व्यत्ययेन पञ्चम्यर्थे षष्ठी । \"इदितो नुम्धातोः\" इत्यतो नुमितिउगिदचा॑मित्यतः \"सर्वनामस्थाने\" इति च अनुवर्तते । तदाह — अभ्यस्तादित्यादिना । ददन्तीति । नुमि अनुस्वारपरसवर्णौ । तुददिति । \"तद व्यथने\" अस्माच्छतृप्रत्यये \"तुदादिभ्यश्शः\" इति शः शपोऽपवादः, \"अतो गुणे\" इति शतुरकारेण पररूपे तुदच्छब्दः, तस्मात्स्वमोर्लुक्, प्रत्ययलक्षणविरहादसर्वनामस्थानत्वाच्च न नुम्, जश्त्वचर्त्वे इति भावः ।",
    "tattvabodhini": "<<वा नपुंसकस्य>> - दददिति । पुंलिङ्गेऽ[प्य]यं व्युत्पादितः । शतेति ।ऋदुशने॑त्यनङ् । शतृप्रत्यय इत्यर्थः ।",
    "padamanjari": "",
    "laghusiddhantakaumudi_index": "366",
    "laghusiddhantakaumudi": "अभ्यस्तात्परो यः शता तदन्तस्य क्लीबस्य वा नुम् सर्वनामस्थाने। ददन्ति, ददति॥ तुदत्॥",
    "kashika": "अभ्यस्तादङ्गादुत्तरो यः शतृप्रत्ययस् तदन्तस्य नपुंसकस्य वा नुमागमो भवति। ददति, ददन्ति कुलानि। दधति, दधन्ति कुलानि। जक्षति, जक्षन्ति कुलानि। जाग्रति, जाग्रन्ति कुलानि।",
    "mahabhashyam": "",
    "siddhantakaumudi": "अभ्यस्तात्परो यः शता तदन्तस्य क्लीबस्य नुम्वा स्यात्सर्वनामस्थाने परे | ददन्ति | ददति | तुदत् ॥",
    "nyaas": "शतुप्रत्ययमात्रं नपुंसके न वत्र्तत इत्यभ्यस्तादह्गादुसरो यः शता तदन्तस्य नपुंसकस्य विकल्पो विज्ञायत इत्याह--`अभ्यास्तादङ्गात्` इत्यादि॥"
}


