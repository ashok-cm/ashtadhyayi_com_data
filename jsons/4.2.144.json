{
    "a": "4",
    "p": "2",
    "n": "144",
    "msknum": "0",
    "ssknum": "0",
    "balamanorama": "<<विभाषाऽमनुष्ये>> - पक्षेऽणिति । अत्यतरस्यांग्रहणादिति भावः । अत्रयुष्मदस्मदो॑रिति योगो विभज्यते । आभ्यां छो भवतीत्यर्थः । \"खञ् च\" इति योगान्तरम् । आभ्यां खञ् च भवतीत्यर्थः ।अन्यतरस्या॑मिति योगान्तरम् । आभ्यां छखञौ वा स्तः, पक्षेऽणित्यर्थः । अतो न यथासह्ख्यामिति भाष्ये स्पष्टम् ।",
    "tattvabodhini": "",
    "padamanjari": " यद्यत्र नञः प्रश्लेषो न स्यादसन्देहार्थम् ठ्मनुष्ये विभाषा इत्येव ब्रूयात्, लाघवे विशेषाभावादिति मत्वाऽऽह---अमनुष्येऽभिधेय इति । अमनुष्यशब्दो यौगिकोऽत्र गृह्यते, न तु रक्षः पिशाचादिषु रूढ इति दर्शयत्युदाहरणेन पर्वतीयानि फलानीति ॥",
    "kashika": "पर्वतशब्दाच् छः प्रत्ययो भवति वा अमनुष्ये वाच्ये। पूर्वेण नित्ये प्राप्ते विकल्प उच्यते। पर्वतीयानि फलानि, पार्वतानि फलानि। पर्वतीयमुदकम्, पार्वतमुदकम्। अमनुष्ये इति किम्? पर्वतीयो मनुष्यः।",
    "sutra_vishesh": "प्राग्दीव्यतीये शैषिकप्रकरणम् - \"छ\" प्रत्ययविधानम्",
    "mahabhashyam": "",
    "sutra": "विभाषाऽमनुष्ये",
    "kaumudiNumber": "1368",
    "kaumudiText": "मनुष्यभिन्नेऽर्थे पर्वताच्छो वा स्यात्पक्षेऽण् | पर्वतीयानि पार्वतीनि वा फलानि | अमनुष्ये किम् | पर्वतीयो मनुष्यः ॥",
    "nyaas": "`पार्वतीयानि फलानि` इति| ननु चामनुष्यशब्दो रक्षःपिशाचादिष्वेव रूढः तथा हि `सभा, राजाऽमनुष्यपूर्वा` (2.4.23) इत्यत्र `इह कस्मान् भवति--काष्ठसभेति, तत्रेदमुक्तम्--`अमनुष्यशब्दो रूढिरूपेण रक्षः पिशाचादिष्वेव वत्र्तते` इति, तत्कथं `अमनुष्ये` इत्युच्यमाने फलादिष्वभिधेयेषु भवति?नैष द्वोषः;द्वौ ह्रमनुष्यशब्दौ -- रूढः, व्युत्पन्नश्च| तत्र `सभा राजाऽमनुष्यपूर्वा` (2.4.23) इत्यत्र रूढिशब्दस्य ग्रहणम्, इह त्वितरस्य मनुष्यादन्य वत्र्तमानस्य॥"
}


