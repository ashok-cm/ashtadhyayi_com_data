{
    "a": "3",
    "p": "2",
    "n": "17",
    "s": "भिक्षासेनादायेषु च ",
    "padachcheda": "भिक्षा-सेना-आदायेषु ७\/३ च ०\/०",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  धातो: [3।1।91] ",
    "full_sutra": "",
    "siddhantakaumudi_index": "2931",
    "msknum": "1081",
    "ssknum": "0",
    "balamanorama": "<<भिक्षासेनाऽ‌ऽदायेषु च>> - भिक्षासेना । भिक्षा, सेना, आदाय- एषु चोपदेषु चरेष्टः स्यादित्यर्थः । भिक्षां चरतीति । चरतिरत्र चरणपूर्वके आर्जने वर्तते । चरणेन भिक्षा मार्जयतीत्यर्थ- । सेनाचर इति । सेनां प्रापयतीत्यर्थः । ल्यबन्तमिति । अत्र व्याख्यानमेव शरणम् । आदाय चरतीति । लब्धं द्रव्यं गृहीत्वा चरतीत्यर्थः । कथमिति । अधिकरणे भिक्षासेनाऽ‌ऽदायेषु उपपदेषु च विहितस्य टप्रत्ययस्य सहपूर्वाच्चरेसंभवादिति भावः । समाधत्ते —  पचादिष्विति । यद्यपि \"भिक्षाचर\" इत्यादौ पचाद्यचि रूपसिद्धिः, तथापि नित्योपपदसमासार्थमज्विधानमित्याहुः । ",
    "tattvabodhini": "<<भिक्षासेनाऽ‌ऽदायेषु च>> - भिक्षासेना । अनधिकरणार्थ आरम्भः । भिक्षां चरतीति । चरतिरत्र चरणपूर्वके अर्जने वर्तते । चरणेन भिक्षामर्जयतीत्यर्थः । सेनाचर इति । सेनां चरति = प्रविशतीत्यर्थः । पचादिष्विति । टविधानं तुउपपदमति॑ ङिति नित्यसमासार्थम् । सहचरः । सहचतीत्यत्र तु सुप्सुपेति वैकल्पिकः समासः ।",
    "padamanjari": " भिक्षाशेनादायेषु च॥ भिक्षाचर इति। चरतिरत्र तत्पूर्वके अर्जने वर्तते, चरणेन भिक्षामर्जयतीत्यर्थः। सेनाचर इति। सेनां प्रविशन्नुच्यते। आदायचर इति। आदाय गच्छतीत्यर्थः, भक्षयतीति वा। कथं सहचरः, सहचरीति? पचादिषु चरडिति पठ।ल्ते, सुप्सुपेति समासः॥",
    "laghusiddhantakaumudi_index": "796",
    "laghusiddhantakaumudi": "भिक्षाचारः। सेनाचारः। आदायेति ल्यबन्तम्। आदायचरः॥",
    "kashika": "अनधिकरणार्थः आरम्भः। भिक्षा सेना आदाय इत्येतेषु उपपदेषु चरेः धतोः टप्रत्ययो भवति। भिक्षाचरः। सेनाचरः। आदायचरः।",
    "mahabhashyam": " भिक्षासेनादायेषु च (784) (आक्षेपभाष्यम्) इह कस्मान्न भवति---कुरूंश्चरति पञ्ञ्चालांश्चरतीति?। (समाधानभाष्यम्) अधिकरण इति वर्तते।। ननु च कर्मणीत्यपि वर्तते। तत्र कुत एतद् अधिकरणे भविष्यति न पुनः कर्मणीति।। (2024 समाधानवार्तिकम्।। 1 ।।) - चरेर्भिक्षाग्रहणं ज्ञापकं कर्मण्यप्रसङ्गस्य- (भाष्यम्) यदयं भिक्षासेनादायेषु च इति चरेर्भिक्षाग्रहणं करोति तज्ज्ञापयत्याचार्यो न भवति कर्मणीति चरेष्टः।। 16 ।। ",
    "siddhantakaumudi": "भिक्षां चरतीति भिक्षाचरः | सेनाचरः | आदायेति ल्यबन्तम् | आदायचरः | कथं प्रेक्ष्य स्थितां सहचरीमिति | पचादिषु चरडिति पाठात् ॥",
    "nyaas": "`अनधिकरणार्थ आरम्भः` इति| अधिकरणे पूर्वेणैव सिद्धम्| भिक्षाञ्चरतीति `भिक्षाचरः` सेनाञ्चरतीति `सेनाचरः`| `आदाय` इति ल्यबन्तमेतत्| आदाय चरतीति `आदायचरः` अत्रादातव्यकर्मणोऽविवक्षितत्त्वात् पूर्वाकालमात्रे विवक्षिते प्रत्ययः| आदानं कृत्वा चरतीति यावत्| तेन सापेक्षत्वादसामर्थ्ये सति प्रत्ययो न सिध्यतीत्येतदचोद्यम्| अथापि कर्मापेक्षते? एवमपि न दोषः; वचनसामथ्र्यादसामर्थ्येऽपि प्रत्ययो भवति॥"
}


