{
    "a": "5",
    "p": "2",
    "n": "14",
    "msknum": "0",
    "ssknum": "0",
    "balamanorama": "<<आगवीनः>> - आगवीनः । कर्मकरे इति । वार्तिकलभ्यमिदम् । भृतिं गृहीत्वा यः कर्म करोति स — कर्मकरः । अत्र गोपालो विवक्षितः । स हि प्रातर्गां गृहीत्वा आसायं चारयित्वा स्वाभिनो गृहं नीत्वा प्रत्यर्पयति । तदाह — गोः प्रत्यर्पणेति । आगवीन इति । \"गो\" शब्दो गोप्रत्यर्पणे लाक्षणिकः ।आङ्मर्यादाभिविध्यो॑रित्यव्ययीभावेगोस्त्रियो॑रिति ह्यस्वत्वे, आगुशब्दात्खे \"ओर्गुणः\" इति भावः । ",
    "tattvabodhini": "<<आगवीनः>> - कर्मकतरे इति । यस्तु प्रातर्गा गृहीत्वा गच्छति गोपालस्तस्मिन्नित्यर्थः । गोः प्रत्यर्पणपर्यन्तमिति । गोशब्दो लक्षणया गोः प्रतिदाने वर्तते इति भाव । आगवीन इति ।आङ्भर्यादाभिविध्यो॑रित्यव्ययीभङावेगोस्त्रियो॑रिति ह्यस्वे कृतो खप्रत्ययः ।ओर्गुणः॑ ।",
    "padamanjari": " गोराङ्पूर्वादिति। गोशब्दान्तादाङ्पूर्वात्प्रातिपदिकादित्यर्थः। आ तस्य गोः प्रतिदानादिति। प्रतिदानमुप्रत्यर्पणम्। एतेन वृत्तिविषये गोशब्दो गोप्रतिदाने वर्तत इति दर्शयति। करिणीति। कृञ आवश्यके णिनिः। आगवीन इति। ठाङ् मर्यादाभिविध्योःऽ इत्यव्ययीभावे उपसर्जनह्रस्वत्वे च कृते खप्रत्ययः, ठोर्गुणःऽ ॥",
    "kashika": "आगवीनः इति निपात्यते। गोः आङ्पूर्वादा तस्य गोः प्रतिपादनात् कर्मकारिणि खः प्रत्ययो निपात्यते। आगवीनः कर्मकरः। यो गवा भृतः कर्म करोति आ तस्य गोः प्रत्यर्पणात्।",
    "sutra_vishesh": "",
    "mahabhashyam": " आगवीनः (2032) (निपातनजिज्ञासाभाष्यम्) आगवीन ःथ्द्य;ति किं निपात्यते? (5709 निपातनार्थबोधकवार्तिकम्।। 1 ।।) - गोराङ्पूर्वादा तस्य गोः प्रतिदानात्कारिणि खः - (भाष्यम्) गोराङ्पूर्वात् आ तस्य गोः प्रतिदानात् कारिणि खो निपात्यते। आ तस्य गोः प्रतिदानात्कर्मकारी--आगवीनः कर्मकरः।। ",
    "sutra": "आगवीनः",
    "kaumudiNumber": "1815",
    "kaumudiText": "आङ् पूर्वाद्गोः कर्मकरे खप्रत्ययो निपात्यते | गोः प्रत्यर्पणपर्यन्तं यः कर्म करोति स आगवीनः ॥",
    "nyaas": ""
}


