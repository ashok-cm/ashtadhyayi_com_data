{
    "a": "1",
    "p": "4",
    "n": "88",
    "msknum": "1355",
    "ssknum": "0",
    "balamanorama": "<<अपपरी वर्जने>> - अपपरी वर्जने । कर्मप्रवचनीयौ स्त इति । \"कर्मप्रवचनीयाः\" इत्यधिकृतस्य द्विवचनेन विपरिणाम इति भावः । वर्जने किम्  । परिषिञ्चति । सर्वतः सिञ्चतीत्यर्थः । अत्रोपसर्गत्वात्उपसर्गात्सुनोती॑ति षत्वम् । ",
    "tattvabodhini": "<<अपपरी वर्जने>> - अपपरी । वर्जने किम् । परिषिञ्चति । सर्वत इत्यर्थः । अत्रोपसर्गत्वात्षत्वम् । वचनग्रहणादिति । विना तेनेति मर्याद, सह तेनेत्यभिविधिरित्यत्र य उपात्तो विशेषो विशेषणांशरूपः सोऽत्र न गृह्रते, वचनग्रहणसामथ्र्यात्, किंत अवधिमात्रं विवक्ष्यते इत्यर्थद्वयसङ्ग्रहः । यद्वा मर्यादाशब्दो यस्मिन्नुच्यते तन्मर्यादा वचनं, तद्धिआङ्भार्यादाभिविध्योः॑ इति सूत्रं, तत्र य आङ् दृष्टः स उक्तसंज्ञ इत्यर्थः ।",
    "padamanjari": "",
    "kashika": "अपपरी शब्दौ वर्जने द्योत्ये कर्मप्रवचनीयसंज्ञौ भवतः। प्रकृतेन सम्बन्धिना कस्यचिदनभिसम्बन्धः वर्जनम्। अप त्रिगर्तेभ्यो वृष्टो देवः। परि परि त्रिगर्तेभ्यो वृष्टो देवः। वर्जने इति किम्? ओदनं परिषिञ्चति।",
    "sutra_vishesh": "निपातप्रकरणम् - कर्मप्रवचनीयसंज्ञा",
    "mahabhashyam": "",
    "sutra": "अपपरी वर्जने",
    "kaumudiNumber": "596",
    "kaumudiText": "एतौ वर्जने कर्मप्रवचनीयौ स्तः ॥",
    "nyaas": "`प्रकृतेन सम्बन्धिना` इति| वर्षादिना| `कस्यचित्` इति| त्रिगत्र्तादेः| `अप त्रिगर्तेभ्यः` इति| `पञ्चम्यपाङपरिभिः`  [[2|3|10]]  इति पञ्चमी| `परि परि त्रिगर्तेभ्यः` इति| `परेर्वर्जने`  [[8|1|5]]  इति द्विर्वचनम्|`ओदनं परिषिञ्चिति` इति| सर्वतः सिञ्चतीत्यर्थः| `शे मुचादीनाम्`  [[7|1|59]]  इति नुम्| कर्मप्रवचनीयसंज्ञाया अभावादुपसर्गसंज्ञैव भवति| तेन `उपसर्गात्सुनोति`  [[8|3|65]]  इत्यादिना षत्वं भवति॥"
}


