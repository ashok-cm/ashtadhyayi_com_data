{
    "a": "7",
    "p": "2",
    "n": "104",
    "s": "कु तिहोः ",
    "padachcheda": "कु १\/१ ति-होः ७\/२",
    "anuvritti": "किमः ६\/१ [7।2।103] , विभक्तौ 7\/1 [7।2।84]",
    "adhikara": " अङ्गस्य [6।4।1] ",
    "full_sutra": "किम: ति-हो: विभक्तौ कु: ",
    "siddhantakaumudi_index": "1954",
    "msknum": "2081",
    "ssknum": "0",
    "balamanorama": "<<कु तिहोः>> - कुतिहोः । \"कु\" इति लुप्तप्रथमाकम् । \"किमः कः\" इत्यस्मात् \"किमः\" इत्यनुवर्तते । \"अष्टन आ\" इत्यतोविभक्ता॑विति । तिश्च ह् च तयोरिति द्वन्द्वः । इकार उच्चारणार्थः । ताभ्यां विभक्तिर्विशेष्यते । तदादिविधिः । तदाह — किमः कुः स्यादित्यादिना । कुत इति । किंशब्दात् पञ्चम्यन्तात्तसिल् । सुब्लुक् । किमः कुभावः ।तसिलादयः प्राक्पाशपः॑ इत्युक्तेरव्ययत्वम् । वेत्यनुवृत्तेः फलमाह — कस्मादिति ।तिहो॑रित्युक्तेरत्र न कुभावः । सर्वनाम्न उदाहरति — यत इति । यच्छब्दात्पञ्चम्यन्तात्सुब्लुक्, तसिलो विभक्तित्वात्तस्मिन्परे त्यदाद्यत्वं पररूपम् । एवं तच्छब्दात्तत इति रूपम् । पक्षे तस्मादिति भवति । अत इति । एतच्छब्दात्पञ्चन्तात्तसिल् । सुब्लुक् । एतदोऽन् । सर्वादेशः । नलोपः । पक्षेएतस्मा॑दिति भवति । इत इति । इदंशब्दात्पञ्चम्यन्तात्तसिल् । सुब्लुक् ।इदम इश् । पक्षे अस्मादिति भवति । अमुत इति । अदस्शब्दात्पञ्चम्यन्तात्तसिल्, उत्वमत्वे च । पक्षेअमुष्मा॑दिति भवति । बहुत इति । पक्षे \"बहुभ्य\" इति भवति । द्व्यादेस्त्विति । सर्वनामत्वात्प्राप्तस्तसिल्-द्व्यादिपर्युदासान्नेत्यर्थः । ",
    "tattvabodhini": "<<कु तिहोः>> - कु तिहोः । तकारादिकार उच्चारणार्थः । वेत्यनुवृत्तेः फलं दर्शयेति — -कस्मादिति । यतस्तत इति ।कृत्तद्धिते॑ति प्रातिपदिकत्वात्सुपो लुकि त्यादाद्यत्वम् । पक्षे — यस्मात् । तस्मात् । इति इति ।इदम इश् । पक्षे अस्मात् । अत इति । एतदोऽनादेशः । पक्षे एतस्मात् । अमुत इति ।अदसोसे॑रिति मुत्वम् । पक्षे । अमुष्मात् । बहुत इति । पक्षे — -बहुभ्यः । द्वाभ्यामिति । सर्वनामत्वात्प्राप्तोऽपि तसिल्अद्व्यादिभ्यः॑इति पर्युदासान्न । तसेरिति ।प्रतियोगे पञ्चम्यास्तसिः;,अपादाने चाहीयरुहो॑रिति विहितस्य तसेस्तसिलादेश इत्यर्थः । विभक्त्यर्थ चेति । अन्यथा परत्वात्तसौ कृते तस्याऽप्राग्दिशीयत्वाद्विभक्तिसंज्ञाया अभावात्त्यदाद्यत्वांऽबावेयतोऽवगच्छती॑त्यादि न सिध्येदिति भावः । ननु तसेग्र्रामत इत्यादौ चरितार्थत्वात्किमादिभ्यस्तसिलो बाध्यत्वेन तसिर्नप्रवर्तते, तस्य निरलकाशत्वात् । तथा चतसेश्चे॑ति विधानं व्यर्थमिति वाच्यं,कुतोऽवहीयते॑कुतोऽवरोहती॑त्यादौ तसिलः सावकाशत्वात् । सर्वोभयार्थाभ्यामेव.सर्वोभयार्थाभ्यामेवेति । अत्र चाभिधानस्वाभाव्यमेव हेतुः । तेनेह नभवति — -परिषिञ्चति । अभिषिञ्चति । उपर्यर्थे परिः । अभिस्त्वाभिमुख्ये । नन्वोदनं परिषिञ्चतीत्यत्र सर्वतोभावो परिरिति तसिलभावः कथमिति चेन्मैवम् । वावचनाऽनुवृत्त्या तु तत्सिद्धेः ।",
    "padamanjari": "  तिशब्दस्य विभक्तिसंज्ञकस्याभावातकारे इकार उच्चारणार्थः । कुहेति । वा ह च च्छन्दसि इति हप्रत्ययः ॥",
    "laghusiddhantakaumudi_index": "1203",
    "laghusiddhantakaumudi": "किमः कुः स्यात्तादौ हादौ च विभक्तौ परतः। कुतः, कस्मात्॥",
    "kashika": "तकारादौ हकारादौ च विभक्तौ परतः किम् इत्येतस्य कु इत्ययम् आदेशो भवति। कुतः। कुत्र। कुह। तिहोः इति इकारः उच्चारणार्थः।",
    "mahabhashyam": "",
    "siddhantakaumudi": "किमः कुः स्यात्तादौ हादौ च विभक्तौ परतः | कुतः | कस्मात् | यतः | ततः | अतः | इतः | अमुतः | बहुतः | द्व्यादेस्तु | द्वाभ्याम् ॥",
    "nyaas": "पूर्वस्यायमपवादः| तिशब्दस्य विभक्तेरभावादिकार उच्चारणार्थः| तकारस्यैव प्रयोजनम्| तत्र `यस्मिन्विधिस्तदादावल्ग्रहणे` (व्या|प|127) तकारादेशो विभक्तौ कार्यं विधीयते| अत आह--`तकारादौ` इत्यादि| `कुतः` इति| `पञ्चम्यास्तसिल्`  [[5|3|7]] | `कुत्र` इति| `किमोऽत्`  [[5|3|12]]  इत्यत्र परसूत्राद्वाग्रहणं पुरस्तादपकृष्यते| तेन पक्षे `सप्तम्यास्त्रल्`  [[5|3|10]]  इति त्रल्यपि भवति| `कुह` इति| `वा ह च च्छब्दसि`  [[5|3|13]]  इति हः| एषाञ्च तसिलदीनां `प्राग्दिशो विभक्तिः`  [[5|3|1]]  इति विभक्तिसंज्ञा॥"
}


