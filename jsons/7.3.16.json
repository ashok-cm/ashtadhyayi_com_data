{
    "a": "7",
    "p": "3",
    "n": "16",
    "msknum": "0",
    "ssknum": "0",
    "balamanorama": "<<वर्षस्याभविष्यति>> - ठञि आदिवृद्धौ प्राप्तायां — वर्षस्याभविष्यति । आदिवृद्धिप्रकरणे उत्तरपदस्येत्यधिकारे इदं सूत्रम् । शेषपूरणेन तद्व्याचष्टे — उत्तरपदस्य वृद्धिः स्यादिति । अभविष्यति यो ञिदादिः, तस्मिन्परे इत्यर्थः । निर्वृत्तादिषु पञ्चस्वर्थेषु भविष्यदर्थं वर्जयित्वा तदितरेषु चतुष्र्वर्थेषु यस्तद्धितस्तस्मिन्परे इति यावत् । द्विवार्षिक इति ।व्याधि॑रिति । शेषः । चित्तवति नित्यलुको वक्ष्यमाणत्वात् । नन्वेवं सति द्वे वर्षे अधीष्टो भृतो वा कर्म करिष्यति द्विवार्षिक इत्यत्र कथमुत्तरपदवृद्धिः, भविष्यत्त्वस्य प्रतीतेरित्याशङ्क्याह — अधीष्टभृतयोरभविष्यतीति प्रतिषेधो नेति । कुत इत्यत आह — गम्यते हि तत्र भविष्यत्तेति । अध्येषणभरणयोः क्तप्रत्ययेन भूतत्वमेव शब्दशक्त्या गम्यते । तद्धितप्रत्ययेन च तथाविधाऽध्येषणभरणकर्मीभूतौ प्रतीयेते । एवंविधाऽध्येषणभरणविशिष्टयोस्तु भविष्यता कर्माचरणेन सम्बन्धः कर्म करिष्यतीत्यनेनावगत इति न स तद्धितार्थः । एवंच तत्रापि भविष्यदर्थकतद्धितपरकत्वाऽभावात्स्यादेवोत्तरपदवृद्धिरित्यर्थः । द्विवार्षिको मनुष्य इति ।चित्तवति नित्य॑मिति वक्ष्यमाणस्तु नित्यलुङ्ग भवति, चित्तवतीत्येवारम्भसामर्थ्यान्नित्यत्वे सिद्धे पुनर्नित्यग्रहणेन भूत एवार्थे नित्यं लुगित्यभ्युपगमादिति हरदत्तः । केचित्तुद्विवार्षिकः — अमनुष्य॑ इति छिन्दन्ति । ",
    "tattvabodhini": "",
    "padamanjari": " यस्येत्यादि । यस्य यियक्षोर्यागवर्षादारभ्य त्रीणि वर्षाणि धान्यं भाविउतावन्तं कालं जीवनाय पर्याप्तम्, स सोमयागेऽधिकारी, न न्यून इत्यर्थः । गम्यते हीति । वाक्यार्थस्तत्र भविष्यता, न पदार्थ इत्यर्थः । द्विवाषिंको मनुष्य इति । ठ्वर्षाल्लुक्ऽ, ठ्चितवति नित्यम्ऽ इति नित्यं लुग्न भवति; भूतार्थ एव हि स इष्यते, अन्यत्र चितवत्यपि विकल्प एव ॥",
    "kashika": "सङ्ख्याया उत्तरस्य वर्षशब्दस्य अचामादेरचः वृद्धिर् भवति तद्धिते ञिति, णिति, किति च परतः, स चेत् तद्धितो भविष्यत्यर्थे न भवति। द्वे वर्षे अधीष्टो भृतो भूतो वा द्विवार्षिकः। त्रिवार्षिकः। अभविष्यति इति किम्? यस्य त्रैवर्षिकं धान्यं निहितं भृत्यवृत्तये, अधिकं वा अपि विध्येत, स सोमं पातुम् अर्हति। त्रीणि वर्षाणि भावी इति त्रैवर्षिकम्। अधीष्टभृतयोरभविष्यति इति प्रतिषेधो न भवति। गम्यते हि तत्र भविष्यत्ता, न तु तद्धितार्थः। द्वे वर्षे अधीष्टो भृतो वा कर्म करिष्यति इति द्विवार्षिको मनुष्यः।",
    "sutra_vishesh": "",
    "mahabhashyam": "",
    "sutra": "वर्षस्याभविष्यति",
    "kaumudiNumber": "1754",
    "kaumudiText": "उत्तरपदस्य वृद्धिः स्यात् | द्विवार्षिको मनुष्यः | भविष्यति तु द्वैवर्षिकः | अधीष्टभृतयोरभविष्यतीति प्रतिषेधो न | गम्यते हि तत्र भविष्यत्ता न तु तद्धितार्थः | द्वे वर्षे अधीष्टो भृतो वा कर्म करिष्यतीति द्विवार्षिको मनुष्यः | परिमाणान्तस्यासंज्ञाशाणयोः <{1683}> द्वौ कुडवौ परिमाणमस्य द्विकौडविकः | द्वाभ्यां सुवर्णाभ्यां क्रीतं द्विसौवर्णिकम् | द्विनैष्किकम् | असंज्ञेति किम् | पञ्च कलापाः परिमाणमस्य पाञ्चकलापिकम् | तद्धितान्तः संज्ञैषा | द्वैशाणम् | कुलिजशब्दमपि केचित्पठन्ति | द्वैकुलिजिकः ॥",
    "nyaas": "`द्वे वर्षे अधीष्टो भृतो वा कर्म करिष्यतति दैवार्षिको मनुष्यः` इति| अत्राधीष्टभृतयोस्तद्धित उत्पन्ने भविष्यता प्रतीयते, तस्मात्? तयोरपि प्रतिषेधेन भवितव्यमिति कस्याचिद्भ्रान्तिः स्यात्, अतस्तां निराकर्तुमाह--`अधीष्टभृतयोः` इत्यादि| किं पुनः कारणं न भवति? इत्याह--`गम्यते हि` इत्यादि| तत्र यदि शब्दान्तरम्? `द्वे वर्षे अधीष्टो भृतो वा कर्म करिष्यति` इति प्रयुज्यते, ततो भविष्यत्ता गम्यते, नान्यथा| तस्मान्नासौ तद्धितार्थ इत्यधीष्टभृतयोरभविष्यतीति प्रतिषेधो न भवति| ननु च मनुष्येऽभिधेये `चित्तवति नित्यम्`  [[5|1|88]]  इति ठञो लुका भवितव्यम्, तत्कथं द्विवार्षिको मनुष्य इति सिध्यति? नैष दोषः; न ह्रसावदिशेषेण लुक्, किं तर्हि? विशिष्ट #एव विषये| कथम्? ततर नित्यग्रहणं कत्र्तव्यम्, पूर्वेणैव सिद्ध आरम्भसामथ्र्यादेव नित्यं लुग्भविष्यतीति, तत्? कृतं विशिष्टे विषये भूते यथा स्यात्, अधोष्टादी मा भूदित्येवमर्थम्| तेनाधीष्टादौ `वर्षाल्लुक्`  [[5|1|87]]  इति विभाषैव लुग्भवति॥"
}


