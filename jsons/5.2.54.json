{
    "a": "5",
    "p": "2",
    "n": "54",
    "msknum": "2029",
    "ssknum": "0",
    "balamanorama": "<<द्वेस्तीयः>> - द्वेस्तीयः । द्विसब्दात्षष्ठन्तात्पूरणे तीयप्रत्ययः स्यादित्यर्थः । ",
    "tattvabodhini": "<<द्वेस्तीयः>> - द्वेस्तीयः । डटोऽपवाद इति । डट आदेशस्तु न भवति, टितिटिड्ढे॑ति ङीपः प्रसक्त्याद्वितीयाश्रिते॑ति निर्देशानुपपत्तेः ।अतएव निर्देशाद्द्विशब्दस्याप्यादेशो न भवति ।",
    "padamanjari": " तीयप्रत्ययो भवतीति। डटो द्विशब्दस्य चादेशो न भवति; द्वितीयेति निर्द्देशात्। यद्येवम्, तस्मादेव निर्द्देशान्न सिद्धमस्य साधुत्वम् ? सिद्ध्यतु साधुत्वम्, पूरणाअर्थस्तु कर्थ लभ्यते! किञ्च तदाश्रयणे प्रकृतिप्रत्ययविभागाभावात्प्रातिपदिकस्वरेणान्तोदातत्वं स्यात्, ठबाधकान्यपि निपातनानि भवन्तिऽ इति पक्षे डटः प्रसङ्गश्च ॥",
    "kashika": "द्विशब्दात् तीयः प्रत्ययो भवति तस्य पूरणे इत्यस्मिन् विषये। डटो ऽपवादः। द्व्योः पूरणः द्वितीयः।",
    "sutra_vishesh": "",
    "mahabhashyam": "",
    "sutra": "द्वेस्तीयः",
    "kaumudiNumber": "1854",
    "kaumudiText": "डटोऽपवादः | द्वयोः पूरणो द्वितीयः ॥",
    "nyaas": "`द्विशब्दात्? तीयप्रत्ययो भवति` इति| अथ द्विशब्दादुत्तरस्य डटस्तीयादेशः कस्मादेव न भवति? ज्ञापकत्वात्| यदयम्? `कर्मणि द्वितीया`  [[2|3|2]]  इति टापा निर्देशं करोति, तज्ज्ञापयति--नायमादेश इति| यद्येवमनेनैव सिद्धत्वात्? प्रत्ययविधानमनर्थकम्? न; स्वरार्थत्वात्| निपातनाद्धि प्रातिपदिकस्वरेणान्तोदात्तः स्यात्| तीयप्रत्यये तु प्रत्ययस्वरेण मध्योदात्तो भवति| किञ्च, यदि प्रत्ययो न विधीयते `बाधकान्यपि निपातनानि भवन्ति` (नी|प|बृ| 109) इति डडपि स्यात्| यदि पुनरयं डडादेशः स्यात्, तर्हि किं स्यात्? डट्स्वरेण तीयशब्दोऽन्तोदात्तः स्यात्, स्त्रियां च टित्त्वान्डीप्, ततश्च द्वितीयेति निर्देशो नोपपद्यते॥"
}


