{
    "a": "7",
    "p": "3",
    "n": "72",
    "msknum": "694",
    "ssknum": "479",
    "balamanorama": "<<क्सस्याचि>> - अघृक्ष —  आतामिति स्थिते \"आतो ङितः\" इति इयादेशे प्राप्ते — -क्सस्य । अचीत्यऽस्याङ्गाक्षिप्तप्रत्ययविशेषणत्वात्तदादिविधिः । \"घोर्लोपो लेटि वे\" त्यतो लोप इत्यनुवर्तते । तदाह —  अजादावित्यादिना । अलोऽन्त्यस्येति । अन्त्यस्याऽकारस्य लोप इति भावः । वस्तुतस्तुलुग्वा दुहदिहे॑त्युत्तरसूत्रादात्मनेपदे इत्यपकृष्य तद्विशेषणत्वादचीति चदादिविधिः । तेन दृसेः क्सप्रत्यये \"तादृक्षा\" इत्यादौ नायं लोपः ।अजादौ तङी॑त्येव क्वचित्पाठो दृश्यते । अघृक्षातामिति । अघृक्ष —  आतामिति स्थिते क्साऽकारस्य लोपे अतः परत्वाऽभावात् \"आतो ङितः\" इति इय् नेति भावः । अघृक्षन्तेति । झस्य अजादित्वाभावात्तस्मिन्परे क्सस्य अकारलोपाऽभावादतः परत्वात् \"आत्मनेपदेष्वनतः\" इत्यदादेशो न । कृते तु झोऽन्तादेशे क्सस्याकारलोपः पररूपं वा । ग्लह चेति । ग्ल्हधातुरपि ग्रहणे वर्तत इत्यर्थः । अदुपधोऽयम् । घुषि कान्तीति । उदुपधोऽयम् । इदित्त्वान्नुम् ।नश्चे॑त्यनुस्वारः । यय्परकत्वाऽभावान्न परसवर्णः । तदाह — घुषत इति । सेक्टोऽयम् । अदुपधपक्षे तु घषते । जघषे । ऊष्मान्ता आत्मनेपदिनो गताः । अथार्हत्यन्ताः परस्मैपदिन इति । \"ऊष्मान्ता\" इति शेषः । तत्र तुस ह्यसेत्यतः प्राक् षान्ताः । घुषिरिति.इर् इत् । प्रतिज्ञानमिति ।वेदाः प्रमाण॑मित्याद्यभ्युपगम इत्यर्थः । ततोऽन्यस्मिन्निति । विशब्दनात् अन्यत् —  अविशब्दनं, तस्मिन्नित्यर्थः । इरित्त्वादङ् वेति ।इरितो वेत्यनेने॑ति शेषः । अघुषदिति । अङो ङित्त्वान्न लघूपधगुणः । अघोषीदिति । अङभावपक्षे लघूपधगुणेइट ईटी॑ति सिज्लोपः । हलन्तलक्षणवृद्धेःनेटी॑ति निषेधः । अक्ष्धातुरूदित्त्वाद्वेट्कः । ",
    "tattvabodhini": "<<क्सस्याचि>> - घुषि कान्तिकरणे । लुङि अघुंषिष्ट । अघुंषिषाताम् । अदुपधपाठे तु —  अघषिष्ट । अघषिषाताम् ।",
    "padamanjari": " अधुक्षातामिति । दुहेः स्वरितेत्वेनात्मनेपदम्, आताम्, अत्रासति लोपे ठातो ङ्तिःऽ इति इयादेशः प्राप्नोति । अधुक्षीति । इटि लोपः ।  ककारवतः सशब्दस्य ग्रहणादिह न भवति---वत्सौ; ठ्तृणादिभ्यः सःऽ, तृणसौ, तृणसः ॥",
    "kashika": "क्षस्यजादौ प्रत्यये लोपो भवति। अधुक्षाताम्। अधुक्षाथाम्। अधुक्षि। अचि इति किम्? अधुक्षत्। अधुक्षताम्। ककारवतः उपादानं किम्? इह मा भूत्, उत्सौ। उत्साः। वत्सौ। वत्साः।",
    "sutra_vishesh": "",
    "mahabhashyam": "",
    "sutra": "क्सस्याचि",
    "kaumudiNumber": "2337",
    "kaumudiText": "अजादौ तङि क्सस्य लोपः स्यात् | अलोऽन्त्यस्य-<{42}> | अघृक्षाताम् | अघृक्षन्त |{$ {!651 ग्लह!} च$} | ग्लहते |{$ {!652 घुषि!} कान्तिकरणे $}| घुंषते | जुघुंषे | केचिद्धषेत्यदुपधं पठन्ति ॥\tअथार्हत्यन्ताः परस्मैपदिनः |{$ {!653 घुषिर्!} अविशब्दने$} | विशब्दनं प्रतिज्ञानं ततोऽन्यस्मिन्नर्थे इत्येके | शब्दे इत्यन्ये पेठुः | घोषति | जुघोष | घोषिता | इरित्त्वादङ् वा | अघुषत् | अघोषीत् |{$ {!654 अक्षू!} व्याप्तौ$} ॥",
    "nyaas": "`अधुक्षाताम्, अधुक्षाथाम्` इति| दुहेर्लुङ्, च्लिः, `स्वरितञितः`  [[1|3|72]]  इत्यात्मनेपदम्, आतामाथाम्, `शाल इगुपधादनिटः क्सः`  [[3|1|45]]  इति क्सादेशश्च्लेः, तस्यानेन `अलोऽन्त्यस्य`  [[1|1|51]]  लोपः, `दादेर्घातोर्घः`  [[8|2|32]]  इति हकारस्य धकारः, `एकाचो वशो भष्`  [[8|2|37]]  इत्यादिना भष्--धकारः, `खरि च`  [[8|4|54]]  इति चत्र्वम्--धकारस्य ककारः `इण्कोः`  [[8|3|57]]  इति षत्वम्| `अधिक्षि` इति| उत्तमपुरुषैकवचनमिट्| `अधुक्षत्` इति| तिप्, `इतश्च`  [[3|4|100]]  इतीकारलोपः| `अधुक्षताम्` इति| `तस्थस्थमिपाम्`  [[3|4|101]]  इत्यादिना तसस्ताम्| ककारक्त उपादानम्, इह मा भूत्--हंसौ हंसाः, षत्सौ, वत्सा इति॥"
}


