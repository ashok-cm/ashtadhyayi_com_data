{
    "a": "5",
    "p": "1",
    "n": "34",
    "msknum": "0",
    "ssknum": "0",
    "balamanorama": "<<पणपादमाषशतादत्>> - प्राण्यङ्गार्थस्येति । व्याख्यानादिति भावः । इह सूत्रे पणमाषसाहचर्यात्पादशब्दोऽपि परिमाणविशेषवाची गृह्रते । ",
    "tattvabodhini": "<<पणपादमाषशतादत्>> - प्राण्यङ्गार्थस्यैवेति । अयं भावः — -॒पादस्य पदाज्यातिदोपहतेषु॑इत्यत्र प्राण्यङ्गस्यैव हि पादस्य ग्रहणं , तस्यै वाज्यातिभिर्गतिवचनैः संबन्धसंभवात् । तथा चपद्यती॑त्यादावपि तस्यैवानुवृत्तिः । इह तु पणमाषाभ्यां साहचर्यात्परिमाणवाचिनो ग्रहणमिति ।",
    "padamanjari": " पद्बावोऽत्र न भवतीति। ठ्पद्यत्यतदर्थेऽ इत्यनेन। किं कारणमित्याह--प्राण्यङ्गस्येति। ठ्पादस्य पदाज्यातिगोपहतेषुऽ इत्यत्र तावत् प्राण्यङ्गस्य पादस्य ग्रहणं तस्यैवाज्यादिभिर्गतिवचनैः सबन्धसद्भावात् पद्यतीत्यादावपि तस्यैवानुवृत्तिः। इह तु परिमाणमिति। गृह्यते इति शेषः। पणमाभ्यां साहचर्यादिति भावः ॥",
    "kashika": "अध्यर्धपूर्वाद् द्विगोः इत्येव। अध्यर्धपूर्वाद् द्विगोश्च पणपादमाषशतशब्दान्तातार्हीयेष्वर्थेषु यत् प्रत्ययो भवति। अव्यर्धपण्यम्। द्विपण्यम्। त्रिपण्यम्। पाद अध्यर्धपाद्यम्। द्विपाद्यम्। त्रिपाद्यम्। पद्भावो न भवति पद् यत्यतदर्थे [[6|3|53]] इति। प्राण्यङ्गस्य स इष्यते। इदं तु परिमाणम्। माष अध्यर्धमाष्यम्। द्विमास्यम्। त्रिमास्यम्। शत अध्यर्धशत्यम्। द्विशत्यम्। त्रिशत्यम्।",
    "sutra_vishesh": "",
    "mahabhashyam": "",
    "sutra": "पणपादमाषशताद्यत्‌",
    "kaumudiNumber": "1699",
    "kaumudiText": "अध्यर्धपण्यम् | द्विपण्यम् | अध्यर्धपाद्यम् | द्विपाद्यम् | इह पादः पत् <{414}> इति न | यस्य-<{311}> इति लोपस्य स्थानिवद्भावात् | पद्यत्यतदर्थे <{991}> इत्यपि न, प्राण्यङ्गार्थस्यैव तत्र ग्रहणात् ॥",
    "nyaas": "पणपादमाषेभ्यः `असमासे निष्कादिभ्यः`  [[5|1|20]]  इति असमासे ठको विधानाट्ठञि प्राप्ते तस्य लुकि शतशब्दादप्यसमासे `शताच्च ठन्यतावशते`  [[5|1|21]]  इति ठन्यतोर्विधानात्? समासे संख्यालक्षणे कनि यद्? विधीयते| `द्विपाद्यम्` इत्यादि| ननु पद्भावः कस्मान्न भवति `पद्यत्यतदर्थे`  [[6|3|53]]  इति? सत्यम्; `पादस्य पदाज्याति`  [[6|3|51]]  इत्यत्र प्राण्यङ्गस्यैव पद्भावविधानात्| कृत एतत्? `आज्याति` इत्यादिना गतिवचनेन सम्बन्धस्तस्यैवोपपद्यते; न परिमाणशब्दस्य| स एव प्राण्यङ्गवाच्युत्तरसूत्रेऽप्यनुवर्तिष्यत इति तस्यैव पद्भाव इष्यते| स्यादेतत्--अयमपीह पादशब्दः प्राण्यङ्गवाची, अतो भवितव्यमेवेह पद्भावेन? इत्यत आह--`पद्भावो न भवति` इति| `पद्यत्यतदर्थे`  [[6|3|52]]  इति पद्भावः प्राप्नोति, स न भवति| किं कारणमित्याह--`प्राण्यङ्गस्य` इत्यादि| `पादस्य पदाज्यातिगोपहतेषु`  [[6|3|51]]  इत्यत्र प्राण्यङ्गस्य पादस्य ग्रहणम्| `इदं तु परिमाणग्रहणम्` [`परिमाणम्-काशिका] इति| पणादिभिः परिमाणैः साहचर्यात्? परिमाणं पादो गृह्रते, न प्राण्यङ्गमिति पद्भावस्याप्रसङ्गः॥"
}


