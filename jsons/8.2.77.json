{
    "a": "8",
    "p": "2",
    "n": "77",
    "s": "हलि च ",
    "padachcheda": "हलि ७\/१ च  ०\/०",
    "anuvritti": "र्वोः ६\/२ [8।2।76], उपधाया: ६\/१ [8।2।76], दीर्घ १\/१ [8।2।76],  इकः  ६\/१ [8।2।76], धातो: 6\/1 [8।2।74]",
    "adhikara": "पूर्वत्रासिद्धम् [8।2।1] ",
    "full_sutra": "र्वोः  धातोः उपधायाः इकः हलि दीर्घः",
    "siddhantakaumudi_index": "354",
    "msknum": "710",
    "ssknum": "488",
    "balamanorama": "",
    "tattvabodhini": "हलि च। `र्वोरुपधाया दीर्घ इकः`इत्यनुवर्तते, `सिपि धातोः`इत्यतो `धातो`रिति च, तच्च धातुग्रहणं र्वो`रित्यनेन विशेष्यते, विशेषणेन तदन्तविधिस्तदाह----रेफवान्तस्य धातोरित्यादि। रेफान्तस्य तु `गीर्यति``पर्यति``गीर्णं``पूर्ण`मित्याद्युदाहरणानि। धातोः किम्? रेफान्तस्य पदस्य मा भूत्। अग्निः करोति। वायुः करोति। नन्वस्तु धातोरनुवर्तनं परंतु `र्वो`रित्यनेन धातुर्न विशेष्यते--`रेफवान्तस्य धातो`रिति, किं तु इग्विशेष्यते,--`रेफवान्तस्येको दीर्घः स्यात्तौ च रेफवकारौ धातोश्चेत्`। अन्तशब्दोऽत्र समीपवाची। तथाच `उपधायां चे`ति सूत्रं त्यक्तुं शक्यम्, अनेनैव मूर्छतिहूर्छतूत्यादिरूपसिद्धेरिति चेन्मैवम्। `कुर्कुरीयती`त्यादवतिप्रसङ्गः स्यात्। तस्मात् `र्वो`रित्यनेन धातुरेव विशेष्यः। एतच्चाकरे स्पष्टम्। यत्तु `उपधायां चे`ति कैश्चिदुपन्यस्तम्, तन्न, दिवेर्वकारस्याऽनुपधात्वात्। उक्तन्यायेनेति। यथो#एद्देशपक्षे षाष्ठीं परिभाषां प्रति दीर्घस्याऽसिद्धतयेत्यर्थः। प्रतिदिव्न इथि। न भकुर्छुरा`मित्यत्र `र्वो`रित्यनुवर्तनाद्रेफवान्तस्यैव भस्य निषेध इति न दीर्घनिषेधोऽत्र शङ्क्यो, नान्तस्येह भत्वात्।  ",
    "padamanjari": "",
    "laghusiddhantakaumudi_index": "615",
    "laghusiddhantakaumudi": "रेफवान्तस्य धातेरुपधाया इको दीर्घो हलि। पिपूर्तः। पिपुरति। पपार॥",
    "kashika": "हलि च परतो रेफवकारान्तस्य धातोः उपधायाः इकः दीर्घः भवति। आस्तीर्णम्। विस्तीर्णम्। विशीर्णम्। अवगूर्णम्। वकारान्तस्य दीव्यति। सिव्यति। धातोः इत्येव, दिवम् इच्छति दिव्यति। चतुरः इच्छति चतुर्यति। इकः इत्येव, स्मर्यते। भव्यम्। अपदान्तार्थो ऽयम् आरम्भः।",
    "mahabhashyam": "",
    "siddhantakaumudi": "रेफवान्तस्य धातोरुपधाया इको दीर्घः स्याद्धलि | न चाल्लोपस्य स्थानिवत्त्वम् | दीर्घविधौ तन्निषेधात् | बहिरङ्गपरिभाषा तूक्तन्यायेन न प्रवर्तते | प्रतिदीव्नः | प्रतिदीव्नेत्यादि ॥ यज्वा | यज्वानौ | यज्वानः ॥",
    "nyaas": "`दिव्यति, चतुर्यति` इति| दिव्? चतुर्--इत्युभयं प्रातिपदिकमत्र, तेन न भवति| `स्मेर्यते` इति| भावे यक्, `गुणोर्त्तिसंयोगाद्योः`  [[7|4|29]]  इति गुणः| `भव्यम्` इति| `अचो यत्`  [[3|1|97]]  गुणः; `धातोस्तन्निमित्तस्यैव`  [[6|1|77]]  इत्यवादेशः॥"
}


