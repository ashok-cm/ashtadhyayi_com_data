{
    "a": "3",
    "p": "1",
    "n": "82",
    "s": "स्तम्भुस्तुम्भुस्कम्भुस्कुम्भुस्कुञ्भ्यः श्नुश्च ",
    "padachcheda": "स्तम्भु-स्तुम्भु-स्कम्भु-स्कुम्भु-स्कुञ्भ्यः ५\/३ श्नुः १\/१ च ०\/०",
    "anuvritti": " श्ना (लुप्तप्रथमान्तनिर्देश:) 1\/1 [3|1|81],  कर्त्तरि ७\/१ [3।1।68],  सार्वधातुके 7\/1 [3।1।67] ",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  धातो: [3।1।22] ",
    "full_sutra": "कर्त्तरि सार्वधातुके स्तम्भुँ-स्तुम्भुँ-स्कम्भुँ-स्कुम्भुँ-स्कुञ्भ्यः धातो: पर: श्नु: श्ना च ",
    "siddhantakaumudi_index": "2555",
    "msknum": "788",
    "ssknum": "0",
    "balamanorama": "<<स्तम्भुस्तुम्भुस्कम्भुस्कुम्भुस्कुञ्भ्यः श्नुश्च>> - सौत्रा इति । नोपधा इत्यपि ज्ञेयम् । नलोप इति ।अनिदिता॑मित्यनेनेति भावः । विष्टभ्नोतीति ।स्तन्भे॑रिति षत्वम् । अवष्टभ्नोतीति ।अवच्चालम्बनाविर्दूययो॑रिति षत्वम् । अवतष्टम्भेति ।स्थादिषवभ्यासेने॑ति षत्वम् । व्यष्टभदिति ।प्राक्सितादिति षत्वम् । ",
    "tattvabodhini": "",
    "padamanjari": " स्तम्भुस्तुम्भुस्कम्भुस्कुम्भुस्कुञ्भ्यः श्नुश्च॥ उदित्विप्रतिज्ञानादिति। एषां ह्युकारोऽनुनासिक इत्संज्ञकः प्रतिज्ञायते, तस्य प्रयोजनम्----ठुदितो वाऽ इति क्त्वाप्रत्यये इड्विकल्पः। यदि चैतद्विकरणविषया एवैते स्युस्तन्नोपपद्यते। तस्मादुदित्वेन प्रतिज्ञानात्सर्वार्थत्वं विज्ञायते, सर्वे प्रत्ययाः प्रयोजनमेषामित्यर्थः। सर्वप्रत्ययशेषत्वभिति वा॥",
    "laghusiddhantakaumudi_index": "689",
    "laghusiddhantakaumudi": "चात् श्ना। स्कुनोति, स्कुनाति। स्कुनुते, स्कुनीते। चुस्काव, चुस्कुवे। स्कोता। अस्कौषीत्, अस्कोष्ट॥ स्तन्भ्वादयश्चत्वारः सौत्राः। सर्वे रोधनार्थाः परस्मैपदिनः॥",
    "kashika": "आद्याश्चत्वारो धातवः सौत्राः, स्कुञाप्रवणे, एतेभ्यः श्ना प्रत्ययो भवति, श्नुः च। स्तभ्नाति, स्तभ्नोति। स्तुभ्नाति, स्तुभ्नोति। स्कभ्नाति, स्कभ्नोति। स्कुभ्नाति, स्कुभ्नोति। स्कुनाति, स्कुनोति। उदित्त्वप्रतिज्ञानात् सौत्राणाम् अपि धातूनां सर्वार्थत्वं विज्ञायते, न एतद् विकरणविषयत्वम् एव।",
    "mahabhashyam": "",
    "siddhantakaumudi": "चात् श्ना | स्कुनोति | स्कुनुते | स्कुनाति | स्कुनीते | चुस्काव | चुस्काव | चुस्कवे | स्कोता | अस्कौषीत् | अस्कोष्ट | स्तम्भ्वादयश्चत्वारः सौत्राः | सर्वे रोधनार्था इत्येके | माधवस्तु प्रथमतृतीयौ स्तम्भार्थौ द्वितीयो निष्कोषणार्थश्चतुर्थो धारणार्थ इत्याह | सर्वे परस्मैपदिनः | नलोपः | विष्टभ्नोति | विष्टभ्नाति | अवष्टभ्नोति | अवष्टभ्नाति | अवतष्टम्भ | जॄस्तम्भु-<{2291}> इत्यङ्वा | व्यष्टभत् | व्यष्टम्भीत् | स्तुभ्नोति | स्तुभ्नाति ॥",
    "nyaas": "चकारः श्नानुकर्षणार्थः| `स्तभ्नाति` इति| आदौ `अनिदिताम्`  [[6|4|24]]  इत्यनुनासिकलोपः| श्नुश्नाभ्यां सह निर्देशात् तद्विषयतैवैषां धातूनामिति कस्यचिद्भ्रान्ति स्यात्| अतस्तन्निराकर्त्तुमाह-- `उदित्त्वप्रतिपादनात्` इत्यादि| एषां ह्रुकार इत्संज्ञकः प्रतिज्ञायते, तस्य क्त्वाप्रत्यय इड्विकल्पः फलम्| यदि त एतद्विकरणविषयाः स्युः, उदित्करणमनर्थकं स्यात्| तस्मादुदित्करणप्रतिज्ञानात् सर्वार्थत्वमेषामवसीयते| अर्थशब्दोऽयं विषयवाची| सर्वविषयत्वमित्यर्थः॥`पुषाण, मुषाण` इति| विध्यादौ लोट्, `सेह्र्रपिच्च`  [[3|4|87]] , क्र्यादित्वाच् श्ना, तस्यानेन शानच्| चकारोऽन्तोदात्तार्थः| `अतो हेः`  [[6|4|105]]  इति हेर्लुक्| `क्रीणीहि` इति| `ई हल्यघोः`  [[6|4|113]]  इतीत्त्वम्| ननु च श्नाप्रत्ययस्य प्रकृतत्वात् स एवेह स्थानित्वेन विज्ञास्यते, तत् किमर्थः `श्नः` इति निर्देश इत्याह-- `श्न इति स्थानिनिर्देशः` इत्यादि| शानच्शब्दोऽयमादेश इत्येष संप्रत्ययो यथा स्थादित्येवमर्थः श्न इति निर्देशः| किं पुनः कारणमसति तस्मिन्नेव संप्रत्ययो न स्यादित्यत आह-- `प्रत्ययान्तरं हि` इत्यादि| सर्वे धातवोऽन्यगणपठिता अपि विषयो यस्य तत्तथोक्तम्|`श्नः` इत्यस्मिन् ह्रसति स्थानिर्देशे श्नाप्रत्ययस्यानुवृत्तिर्न ज्ञायेत्| ततश्च सर्वेभ्यो धातुभ्यो हलन्तेभ्यः शानजपवादः प्रत्ययो भवति तस्य च शानजादेशः, तदा मिदेर्गुणो मा भूत्; इतरथा ह्रयं गुणः प्रतिषेधविषय आरभ्यमाणो यथेह भवति-- मेध्यतीति, तथेहापि स्यात्-- मिदान इति| पुनः शित्करणे तु `सार्वधातुकमपित्`  [[1|2|4]]  इति ङित्त्वमपि पुनः प्रवत्र्तते| तेन मिदेः प्रतषेधविषयेऽपि गुण आरभ्यमाण इह न भवति॥"
}


