{
    "a": "5",
    "p": "1",
    "n": "68",
    "msknum": "0",
    "ssknum": "0",
    "balamanorama": "<<पात्राद्घंश्च>> - पात्राद्धंश्च । पात्रियः प्रात्र्य इति । पात्रमर्हतीत्यर्थः । ",
    "tattvabodhini": "",
    "padamanjari": " ठक्ठञोरपवाद इति। तत्र ठकोऽपवादत्वमुपपादयति--पात्रं परिमाणमप्यस्तीति। भाजनविशेषस्तु प्रसिद्ध एव, तत्र ठकोऽपवादः, परिमाणवचने तु ठञ इत्यर्थः। पात्रिय इति। पात्रपरिमितं तण्डुलादिकं यः स्थाल्यादिरर्हति, सम्भवनधारणक्षमत्वात्, स एवमुच्यते। येन वा भुक्ते भोजनभाजनं संस्कारेण न शुद्ध्यति ॥",
    "kashika": "पात्रशब्दाद् घन् प्रत्ययो भवति चकाराद् यत् च, तदर्हति इत्यस्मिन्नर्थे। ठक्ठञोरपवादः। पात्रं परिमाणम् अप्यस्ति। पात्रम् अर्हति पात्रियः। पात्र्यः।",
    "sutra_vishesh": "",
    "mahabhashyam": "",
    "sutra": "पात्राद्घंश्च",
    "kaumudiNumber": "1732",
    "kaumudiText": "चाद्यत्तदर्हतीत्यर्थे | पात्रियः | पात्र्यः ॥",
    "nyaas": "`ठक्ठञोरपवादः` इति| ननु च पात्रं भाजनम्, न परिमाणम्, अतस्तद्वाचिनष्ठक्? प्राप्नोति, तस्यैवापवादो युक्तः, तत्किमुच्यते ठक्ठञोरपवादः? इत्याह--`पात्रं परिमाणमप्यस्ति` इति| न केवलं भाजनमित्यपिशब्देन दर्शयति| तत्र यदा परिमाणे पात्रशब्दो वत्र्तते, तदा ठञोऽपवादः; यदा भाजने, तदा ठकः| पात्रं स्थाल्यादि| कोऽर्थः? चण्डालादिर्बाह्रश्च पात्रं परिमाणमर्हति| येन भुक्ते पुनर्न संस्कारेण भाजनं शुध्यति स पात्रियः, पात्र्य इति चोच्यते॥"
}


