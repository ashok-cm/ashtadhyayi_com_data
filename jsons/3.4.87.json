{
    "a": "3",
    "p": "4",
    "n": "87",
    "s": "सेर्ह्यपिच्च ",
    "padachcheda": "सेः ६\/१ हि (लुप्तप्रथमान्तनिर्देशः) अपित् १\/१ च ०\/०",
    "anuvritti": "लोटः ६\/१ [3।4।85]",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  धातो: [3।1।91]  लस्य [3।4।77] ",
    "full_sutra": "लोट: लस्य से: हि अपित् च ",
    "siddhantakaumudi_index": "2201",
    "msknum": "444",
    "ssknum": "385",
    "balamanorama": "<<सेर्ह्यपिच्च>> - सेह्र्रपिच्च । \"हि\" इति लुप्तप्रथमाकम् ।लोटो लङ्व॑दित्यतो \"लोट\" इत्यनुवर्तते । तदाह — लोटः सेरिति । स्तुहीत्यादौ सिप्स्थानिकस्य हेः पित्त्वात्सार्वधातुकपिदिति ङिद्वात्त्वाऽभावाद्गुणे प्राप्ते अपिद्वचनम् । एवञ्च ङिद्वत्त्वात्क्ङतिचेति गुणो न ।सेर्हर्हिङिच्चे॑त्येव तु न सूत्रितम्, पितस्सिपोऽनुदात्तस्य स्थाने हेरप्यनुदात्तत्वापत्तेः । भव हि स्थिते — ",
    "tattvabodhini": "<<सेर्ह्यपिच्च>> - सोऽपिच्चेति । एवं च पित्त्वेनानुदात्तस्य सिपः स्थाने यो हिरादेशः स तुस्थानेऽन्तरतमः॑ इत्यनुदात्तो न भवति,जहि शत्रून्ट,स्तुहि श्रुतम्॥",
    "padamanjari": " लुनीहीति । पित्वाभावान्डित्वे सति ठी हल्यघोःऽ इतीत्वं भवति । राघ्नुहीत्यत्र गुणाभावः । इह सेहिर्ङ्च्चेइति वक्तव्यम् । नन्वेवं ङ्त्वानिङित्कार्यं भवतु, स्थानिवद्भावेन पित्वमप्यस्तीत्यनुदातत्वमपि प्राप्नोति ? ठ्ङ्च्चि पिन्न भवतिऽ इति वचनान्न भविष्यति, यथा---अपि स्तुयाद्राजानमिति, अत्र ठुतो वृद्धिर्लुकि हलिऽ इति पिति विधीयमाना वृद्धिर्न भवति । ब्रूताद्भवानिति, ब्रुव इण्न भवति । किं च नाप्रप्ते पित्वे ङ्त्विमारभ्यमाणं तद्वाधिष्यते ॥",
    "laghusiddhantakaumudi_index": "417",
    "laghusiddhantakaumudi": "लोटः सेर्हिः सोऽपिच्च॥",
    "kashika": "लोटः इत्येव। लोडादेशस्य सेः हि इत्ययम् आदेशो भवति, अपिच् च भवति। स्थानिवद्भावात् पित्त्वं प्राप्तं प्रतिषिध्यते। लुनीहि। पुनीहि। राध्नुहि। तक्ष्णुहि।",
    "mahabhashyam": " सेर्ह्यपिच्च (1238) (611 आदेशविधिसूत्रम्।। 3 । 4 । 1 आदृ 23) ",
    "siddhantakaumudi": "लोटः सेर्हिः स्यात्सोऽपिच्च ॥",
    "nyaas": "`लुनीहि` इति| पित्त्वे प्रतिषिद्धे `सार्वधातुकमपित्`  [[1|2|4]]  इति ङित्त्वम्, ततस्तन्निबन्धनं `ई हल्यघोः`  [[6|4|113]]  इतीत्वं भवति| `राघ्नुहि` इति| `राध साध संसिद्धौ` (धातुपाठः-1262), 1263) स्वादित्वात् श्नुः| अत्रापि पूर्ववन्ङित्वने सति गुणो न भवति| अथ किमर्थं गुरु सूत्रं क्रियते, न `से र्हि ङिच्च` इत्येवोच्येत? नैवं शक्यम्; ङित्त्वस्य विधाने स्थानिवद्भावातम् पित्त्वं स्यादेव| ततश्च ङित्त्वान्ङित्कार्यं गुणनिषेधादिकं स्यात्, पित्त्वाच्चानुदात्तत्वम्| तस्माद्यथान्यासमेवास्तु॥"
}


