{
    "a": "4",
    "p": "2",
    "n": "11",
    "msknum": "0",
    "ssknum": "0",
    "balamanorama": "<<पाण्डुकम्बलादिनिः>> - पाण्डुकम्बलादिनिः । तेनेति, परिवृतो रथ इति चानुवर्तते । इनिप्रत्यये नकारादिकार उच्चारणार्थः । ननु \"अत इनिठनौ\" इति मत्वर्थीयेन इनैव सिद्धे किमर्थमिदमित्यत आह — अणो निवृत्त्यर्थमिति । ",
    "tattvabodhini": "",
    "padamanjari": " मत्वर्थीयेनैव सिद्ध इति । यो हे येन परिवृतः स तस्यास्ति । अणो निवृत्यर्थमिति । यद्येतन्नारभ्येत, परिवृतो रथ इति विवक्षायां पूर्वेणाण् प्रसज्येत ॥",
    "kashika": "पाण्डुकम्बलशब्दात् तृतीयासमर्थात् परिवृतो रथः इत्येतस्मिन्नर्थे इनिः प्रत्ययो भवति। अणो ऽपवादः। पाण्डुकम्बली, पाण्डुकम्बलिनौ, पाण्डुकम्बलिनः। पाण्डुकम्बलशब्दो राजास्तरणस्य वर्णकम्बलस्य वाचकः। मत्वर्थीयेन एव सिद्धे वचनमणो निवृत्त्यर्थम्।",
    "sutra_vishesh": "प्राग्दीव्यतीयः अर्थः 5 - \"इनि\" प्रत्ययविधानम्",
    "mahabhashyam": " पाण्डुकलादिनिः (1434) (इनिप्रत्ययाधिकरणम्) (फलाभावबोधकभाष्यम्) अयं योगः शक्योऽवक्तुम्। कथम्--पाण्डुकम्बली, पाण्डुकम्बलिनौ, पाण्डुकम्बलिन इति। इनिनैतन्मत्वर्थीयेन सिद्धम्। पाण्डुकम्बलोऽस्यास्तीति--पाण्डुकम्बली।। ",
    "sutra": "पाण्डुकम्बलादिनिः",
    "kaumudiNumber": "1212",
    "kaumudiText": "पाण्डुकम्बलेन परिवृतः पाण्डुकम्बली | पाण्डुकम्बलशब्दो राजास्तरणवर्णकम्बलस्य वाचकः | मत्वर्थीयेनैव सिद्धे वचनमणो निवृत्त्यर्थम् ॥",
    "nyaas": "`पाण्डुकम्बली` इति| `सौ च`  [[6|4|13]]  इति दीर्घः|`मत्वर्थीयेनैव सिद्धे` इति| यद्धि येन सम्न्ताद्वेष्टितं तत् तस्यास्ति| तस्मात् `अत इनिठनौ`  [[5|2|114]]  इति म्तवर्थीयेनेनिना सिद्धे यत्तद्वचनं तदणो निवृत्त्यर्थम्| यदि लभ्येत, तन्नारभ्येत| यदि ह्रेतद्वचनं न स्यात्, तदा `परिवृतो रथः` [[4|2|9]]  इत्यण्प्रसज्येत्, ततश्च पाण्डुकम्बल इति स्यात्, पाण्डुकम्बलीति चेष्यते| तस्मादण्निनृत्त्यर्थमुच्यते॥"
}


