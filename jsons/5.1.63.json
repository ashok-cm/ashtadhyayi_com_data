{
    "a": "5",
    "p": "1",
    "n": "63",
    "s": "तद् अर्हति ",
    "padachcheda": "तत् २\/१  अर्हति  (क्रियापदम्)",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]    प्राग्वतेष्ठञ् [5।1।18]  आर्हादगोपुच्छसंख्यापरिमाणाट्ठक् [5।1।19] समर्थानां प्रथमाद्वा [4।1।82] ",
    "full_sutra": "\"तद् अर्हति\" (इति) समर्थानां प्रथमात् परः ठञ्-प्रत्ययः ",
    "siddhantakaumudi_index": "1728",
    "msknum": "1976",
    "ssknum": "0",
    "balamanorama": "<<तद् अर्हति>> - तदर्हति । अर्हतीत्यस्य योग्यो भवतीत्यर्थे अकर्मकत्वात्तदिति द्वितीया न स्यात् । इष्यते तु द्वितीयान्तादेव प्रत्ययः । तत्राह — लब्धुमिति । औतच्छत्रिक इति । आर्हीयष्ठक् । ",
    "tattvabodhini": "<<तद् अर्हति>> - औतच्छत्रिक इति । एवं खारीकाः । शत्यः । शतिकः । साहरुआः । इत्यादीन्युदाहर्तव्यानि ।",
    "padamanjari": " नित्यगद्रहणं प्रत्ययार्थविशेषणामिति। अथ यथा ठ्नित्यं क्रीडाजीविकयोऽ इत्यत्र महाविभाषया प्राप्तस्य वाक्यस्य निवृत्यर्थं नित्यग्रहणम्, तथेहापि कस्मान्न भवति ? इष्टत्वात्, दृष्टत्वाच्च। इत्यते च दृश्यते च छेदमर्हतीति। न च वाक्यनिवृत्यर्थमेव नित्यग्रहणं कर्तव्यम्, ठ्छेदादिभ्यःऽ इत्येवास्तु, पूर्वेण सिद्धे पुनरारम्भो वाक्यनिवृत्यर्थो भविष्यति। यथा तर्हि ठ्त्रेर्मप्नित्यम्ऽ इत्यत्र स्वातन्त्र्यनिवृत्यर्थं नित्यग्रहणम्, तथेह कस्मान्न भवति ? इष्टत्वात्, दृष्टत्वाच्च। इष्यते च स्वातत्र्यम्, दृश्यते च छेदादिषु पठितस्य सम्प्रशनशब्दस्य स्वतन्त्रस्य प्रयोगः, विधिनिमन्त्रणादिसुत्रे यथा। तर्ह्येकगोपूर्वादित्यत्र प्रत्ययान्तर्य मतुपो निवृत्यर्थं नित्यग्रहणम्, तदेह कस्मान्न भवति? अप्राप्तत्वात्। न ह्यत्र कस्यचित्प्रत्ययान्तरस्य प्राप्तिः। यथा तर्हि ठ्नित्यं कौटिल्ये गतौऽ इत्यत्रार्थान्तरनिवृत्यर्थं नित्यग्रहणम्--गतिवचनाद्धातोः कौटिल्य एव, न क्रियासमभिहार इति, तथेह कस्मान्न भवति ? इष्टत्वाद्, इष्यते ह्यर्थान्तरेऽपि यथायोगं छेदादिभ्य अर्हीयः प्रत्ययः। तस्माद्यथोक्तमेव प्रयोजनं नित्यग्रहणस्य। छेदं नित्यमर्हतीति। ननु न कश्चित् पदार्थो नित्यं छेदमर्हति, योऽपि वेतसादिश्च्छिन्नश्च्छिन्नः प्ररोहति सोऽपि न सदैवच्छेदनार्हः; प्ररूढस्तु भवति। यस्तार्ह दस्युवंसादिर्नित्यं छेदनार्हः स प्रत्ययार्थः। अपर आह--आभीक्ष्णये नित्यशब्दः, यथा--नित्यप्रहसितादाविति। विराग विरङ्गं चेति। विरागशब्दाः प्रत्ययमुत्पादयति, तत्सन्नियोगेन विरङ्गमादेशमापद्यते--विरागं नित्यमर्हति वैरङ्गिकः ॥",
    "laghusiddhantakaumudi_index": "1151",
    "laghusiddhantakaumudi": "लब्धुं योग्यो भवतीत्यर्थे द्वितीयान्ताट्ठञादयः स्युः। श्वेतच्छत्रमर्हति श्वैतच्छत्रिकः॥",
    "kashika": "ततिति द्वितीयासमर्थादर्हति इत्यस्मिन्नर्थे यथाविहितं प्रत्ययो भवति। श्वेतच्छत्रम् अर्हति श्वैतछत्रिकः। वास्त्रयुग्मिकः। शत्यः, शतिकः। साहस्रः।",
    "mahabhashyam": "",
    "siddhantakaumudi": "लब्धुं योग्यो भवतीत्यर्थे द्वितीयान्ताट्ठञादयः स्युः | श्वेतच्छत्रर्हति श्वैतच्छत्रिकः ॥",
    "nyaas": "`औतच्छत्रिकः, वास्त्रयुग्मिकः` इत्यादिषु ठक्| `आर्हात्?  [[5|1|19]]  इत्यभिविधौ चायमाकार इति॥"
}


