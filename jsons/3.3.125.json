{
    "a": "3",
    "p": "3",
    "n": "125",
    "msknum": "0",
    "ssknum": "0",
    "balamanorama": "",
    "tattvabodhini": "<<खनो घ च>> - खनो । घित्ककरणमिति ।आखन॑इत्यादौचजो॑रिति कुत्वस्य प्रसक्त्यभावादिति भावः । भगः । पदमिति । ननु पदमित्यत्र घस्य किं प्रयोजनमिति चेदत्राहुः — करणाधिकरणयोः॑पुंसि संज्ञाया॑मिति यदि घः स्यात्तदापद॑मिति नपुंसकं न स्यात्, अनेन चेद्धो भवति तदा त्विष्टसिद्धिरिति । एते इति । आखनादयः षडित्यर्थः ।",
    "padamanjari": " घित्करणं किमर्थम्, यावता न खनः कश्चिदवयवः कुत्वभागस्ति ? ज्ञापनार्थं तु, एतज् ज्ञापयति---अन्येभ्योऽप्ययं भवतीति । तेन भजेर्भगः, पदेः पदम्---करणे घः, ठ्खल सञ्चलनेऽ अधिकरणे घः खल एवमादि सिद्धं भवति । आखनादयः खनित्रवचनाः ॥",
    "kashika": "खनतेः धातोः करणाधिकरणयोः घः प्रत्ययो भवति। चकारात् घञ् च। आखनः, आखानः। डो वक्तव्यः। आखः। डरो वक्तव्यः। आखरः। इको वक्तव्यः। आखनिकः। इकवको वक्तव्यः। आखनिकवकः।",
    "sutra_vishesh": "कृत्प्रत्ययप्रकरणम् - करणे, अधिकरणे \"घ\" प्रत्ययविधानम्",
    "mahabhashyam": " खनो घ च (1110) (567 घप्रत्ययविधिसूत्रम्।। 3 । 3 । 1 आ.36) (4074 वार्तिकम्।। 1 ।।) - खनो डडरेकेकवकाः-  डो वक्तव्यः---आखः। डरो वक्तव्यः---आखरः।। इको वक्तव्यः---आखनिकः।। इकवको वक्तव्यः ---आखनिकवकः खनो घ च।। 125 ।। ",
    "sutra": "खनो घ च",
    "kaumudiNumber": "3304",
    "kaumudiText": "चाद्घञ् | आखनः | आखानः | घित्करणमन्यतोऽप्ययमिति ज्ञापनार्थम् | तेन भगः पदमित्यादि ॥<!खनेर्डडरेकेकवका वाच्याः !> (वार्तिकम्) ॥ आखः | आखरः | आखनिकः | आखनिकवकः | एते खनित्रवचनाः ॥",
    "nyaas": "`डो वक्तव्यः`इत्यादि| सर्वत्र वक्तव्यशब्दस्य व्याख्येय इत्येषोऽर्थः| तत्रेदं व्याख्यानम्- चकारोऽत्र क्रियते, स चानुक्तसमुच्चयार्थः, तेन डादयोऽपि प्रत्यया भविष्यन्तीति| ननु च घञनुकर्षणार्थश्चकारः? नैतदस्ति; स्वरितत्वादेव हि घञपतिष्ठते| अथ किमर्थं खनेर्घः प्रत्ययो विधीयते, यावता कुत्वार्थं तस्य विधानम्, न च खनेः कश्चिदवयवः कुत्वभागस्ति? एवं तह्र्रेतज्ज्ञापयति--अन्येभ्योऽप्ययं भवतीति| तेन खलः,भगम्, पदमित्येवमादयः सिद्धा भवन्ति॥"
}


