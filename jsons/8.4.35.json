{
    "a": "8",
    "p": "4",
    "n": "35",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " निष्पानम्, दुष्पानमिति । ठिदुदुपधस्य चऽ इति विसर्जनीयस्य षत्वम्, अत्र ठ्कृत्यचःऽ इति प्रसङ्गः । सर्पिष्पानमिति । कर्मणि षष्ठयाः समासः । यजुष्पानमिति । ठ्कर्तृकरणे कृता बहुलम्ऽ इति समासः । उभयत्रापि ठ्नित्यं समासेऽनुतरपदस्थस्यऽ इति षत्वम्, अत्र ठ्पानं देशेऽ ठ्वा भावकरणयोःऽ इति प्राप्तिः । पदे अन्त इति । ठ्सप्तमीऽ इति योगविभागात्समासः । सुसर्पिष्केणेति । शोभनं सर्पिरस्येति बहुव्रीहिः, कप्, ठिणः षःऽ इति षत्वम् । नायं पदे परतः पूर्वमवस्थितस्यान्तो भवति । पदस्य त्वन्तो भवति; ठ्स्वादिषुऽ इति पदसंज्ञाया विधानात्, ततश्च षष्ठीसमासेऽत्रापि प्राप्नोति । कथं पुनर्ज्ञायते---सप्तमीसमासोऽयमिति ? अन्तग्रहणात्; अन्यथा वर्णग्रहणे सर्वत्र तदन्तविधिरित्येव षकारन्तात् पदादिति लभ्यते ॥",
    "kashika": "षकारात् पदन्तादुत्तरस्य नकारस्य णकारादेशो न भवति। निष्पानम्। दुष्पानम्। सर्पिष्पानम्। यजुष्पानम्। षातिति किम्? निर्णयः। पदान्तातिति किम्? कुष्णाति। पुष्णाति। पदे अन्तः पदान्तः इति सप्तमीसमासो ऽयम्, तेन इह न भवति, सुसर्पिष्केण। सुयजुष्केण। शेषाद् विभाषा [[5|3|154]] इति कप्।",
    "sutra_vishesh": "",
    "mahabhashyam": " षात्पदान्तात् ।। षात्पदादिपरवचनम्।। षात्पदादिपरग्रहणं कर्त्तव्यम्। इहैव यथा स्यात्-निष्पानं दुष्पानम्। इह मा भूत्-सुसर्पिष्केण(2) सयजुष्केण(3)।। तत्तर्हि वक्तव्यम्?।। न वक्तव्यम्। नैवं विज्ञायते-पदस्यान्तः पदान्तः, पदान्तादिति।। कथं तर्हि?।। पदे अन्तः पदान्तः, पदान्तादिति।। ",
    "sutra": "षात्‌ पदान्तात्‌",
    "kaumudiNumber": "3310",
    "kaumudiText": "नस्य णो न | निष्पानम् | सर्पिष्पानम् | षात्किम् | निर्णयः | पदान्तात्किम् | पुष्णाति | पदे अन्तः पदान्तोऽयमिति सप्तमीसमासोऽयम् | तेनेह न | सुसर्पिष्केण ॥",
    "nyaas": "`निष्पानम्, दुष्पानम्` इति| `इदुदुपधसय`  [[8|3|41]]  इति विसर्जनीयस्य षत्वम्| इह `कृत्यचः`  [[8|4|28]]  इत्यनेन प्राप्तिः| `सर्पिष्पानम्, यजुष्पानम्` इति| षष्ठीसमासः| `इसुसोः सामर्थ्ये`  [[8|3|44]]  इत्यनुवत्र्तमाने `नित्यं समासे`  [[8|3|45]]  इत्यादिना विसर्जनीयस्य षत्वम्| अत्र `वा भावकरणयोः`  [[8|4|10]]  इति प्राप्तिः| `पदान्तात्` इति षष्ठीसमासोऽयमिति मन्यमानो यो देशयेत्--अथेह णत्वप्रतिषेधः कस्मान्न भवति--सुसर्पिष्केणेति, अत्र पदस्यान्तः षकार इति? तं प्रत्याह--`पदे अन्तः` इत्यादि| षष्ठीसमासे हि सति णत्वस्य प्रतिषेधः स्यात्, न चायं षष्ठीसमासः, किं तर्हि. `सप्तमी`  [[2|1|40]]  इति योगविभागात्? समासः--पदे परभूतेऽन्तः पदान्त इति| न चात्र पदे परभूते षकारोऽन्तः; कशब्दस्यापदसंज्ञकप्वात्| तेनेह न भवति णत्वप्रतिषेधः| शोभनं सर्पिरस्येति बहुव्रीहिः, `शेषाद्विभाषा`  [[5|4|154]]  इति कप्॥"
}


