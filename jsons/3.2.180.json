{
    "a": "3",
    "p": "2",
    "n": "180",
    "msknum": "0",
    "ssknum": "0",
    "balamanorama": "<<विप्रसम्भ्यो ड्वसंज्ञायाम्>> - विप्रसंभ्यः ।डु- अ- संज्ञाया॑मिति छेदः । विभुरिति । डित्तवसमाथ्र्यादभस्यापि टेर्लोपः । सप्भुरिति । संभवति उत्पादयतीति सम्भुः । तदाह —  जनितेति । मितद्व्रादिसिद्द्ध्यर्थं डुप्रत्ययस्य उपसङ्ख्यानमित्यर्थः । शम्भुरिति । शं = सुखं , भवति = उत्पादयतीत्यर्थः । तदेवोपपादयति - अन्तर्भावितेति ।",
    "tattvabodhini": "",
    "padamanjari": " विप्रसंभ्यो ङ्वसंज्ञायाम्॥ मितद्रवादिभ्य इति। मितादिपूर्वेभ्यो धातुभ्य इत्यर्थः। शम्भुरिति। अन्तर्भावितण्यर्थोऽत्र भवतिः॥",
    "kashika": "भुवः इति वर्तते। वि प्र सम् इत्येवं पूर्वाद् भवतेर् धातोः डुप्रतयो भवति, न चेत् संज्ञा गम्यते। विभुः सर्वगतः। प्रभुः स्वामी। सम्भुः जनिता। असंज्ञायाम् इति किम्? विभूर्नाम कश्चित्। डुप्रकरणे मितद्र्वादिभ्य उपसङ्ख्यनम्। मितं द्रवति मितद्रुः। शम्भुः।",
    "sutra_vishesh": "कृत्प्रत्ययप्रकरणम् -  वर्तमाने \"डु\" प्रत्ययविधानम्",
    "mahabhashyam": " विप्रसंभ्यो ड्वसंज्ञायाम् (957) (532 डुप्रत्ययविधिसूत्रम्।। 3 । 2 । 3 आ.13) (3085 वार्तिकम्।। 1 ।।) - डुप्रकरणे मितद्रावादिभ्य उपसंख्यानं धातुविधितुक्प्रतिषेधार्थम्- (भाष्यम्) डुप्रकरणे मितद्रावादिभ्य उपसंख्यानं कर्तव्यम्। किं प्रयोजनम्?। धातुविधितुक्प्रतिषेधार्थम्। धातुविधेस्तुकश्च प्रतिषेधो यथा स्यात्। मितद्रुः मितद्रू मितद्रवः। अचिश्नुधातुभ्रुवाम् इत्युवङादेशो भा भूत्। इह च मितद्रूवा। मितद्रवे----नोङ्धात्वोः इति प्रतिषेधो मा भूत्।। तुग्विधि---मितद्रुः। हस्वस्य पिति कृति तुग् इति तुङ् मा भूदिति।। विप्रसंभ्योदृ।। 180 ।। ",
    "sutra": "विप्रसम्भ्यो ड्वसंज्ञायाम्",
    "kaumudiNumber": "3160",
    "kaumudiText": "एभ्यो भुवो डुः स्यान्न तु संज्ञायाम् | विभूर्व्यापकः | प्रभुः स्वामी | संभुर्जनिता | संज्ञायां तु विभूर्नाम कश्चित् ॥ |<!मितद्र्वादिभ्य उपसंख्यानम् !> (वार्तिकम्) ॥ मितं द्रवतीति मितद्रुः | शतद्रुः | शंभुः | अन्तर्भावितण्यर्थोऽत्र भवतिः ॥",
    "nyaas": "`विभुः` इति| पूर्वेण क्विबेव भवति|`मितद्रवादिभ्य उपसंख्यानम्` इति| आविशेषेण-- संज्ञायाम्, असंज्ञायाञ्च| `मितद्रवादिभ्यः`इति तादर्थ्ये चतुर्थी| मितद्रवादयो डुप्रत्ययान्ताः साधवो यथा स्युरित्येवमर्थः| उपसंख्यानशब्दस्य प्रतिपादनमर्थः| तच्व प्रतिपादनं प्रकृतत्वाड्डुशब्दस्य| तत्रेदं प्रतिपादनम्-- `अन्येभ्योऽपि दृश्यते`  [[3|2|178]]  इत्यतोऽपि शब्दोऽत्रानुवत्र्तते, तेन मितद्रवादिब्यो डुप्रत्ययो धात्वन्तरादपि भवति, पदान्तरे चेति॥"
}


