{
    "a": "4",
    "p": "1",
    "n": "152",
    "s": "सेनान्तलक्षणकारिभ्यश्च ",
    "padachcheda": "सेनान्त-लक्षण-कारिभ्यः ५\/३ च ०\/०",
    "anuvritti": "ण्यः  १\/१ [4।1।151], तस्य 6\/1 [4।1।92], अपत्यम् 1\/1 [4।1।92]",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  प्राग्दीव्यतोऽण् [4।1।83]   समर्थानां प्रथमाद्वा [4।1।82] ",
    "full_sutra": "\"तस्य अपत्यम्\" (इति)  सेनान्त-लक्षण-कारिभ्यः ण्यः ",
    "siddhantakaumudi_index": "1176",
    "msknum": "0",
    "ssknum": "0",
    "balamanorama": "<<सेनान्तलक्षणकारिभ्यश्च>> - सेनान्त । एभ्य इति । सेनान्तलक्षणकारिभ्य इत्यर्थः । अकुर्वादित्वाद्वचनम् । हारिषेण्य इति । हरिषेणो नाम कश्चित् ।एति संज्ञायां॑मिति षत्वम् । तस्याऽसिद्धत्वात्सेनान्तत्वाण्ण्यः । लाक्षण्य इति । लक्षणमस्यास्तीति लक्षणः । अर्शाअद्यच् । तस्यापत्यमिति विग्रहः । कारिपदं व्याचष्टे — कारिः शिल्पीति । तस्मादिति । कारिविशेषवाचिनो ण्ये सतीत्यर्थः । तान्तुवाय्य इति । तन्तुवायस्यापत्यमिति विग्रहः । कौम्भकार्य इति । कुम्भकारस्यापत्यमिति विग्रहः । नापित्य इति । नापितस्यापत्यमिति विग्रहः ।",
    "tattvabodhini": "<<सेनान्तलक्षणकारिभ्यश्च>> - हारिषेण्य इति ।एति संज्ञाया॑मिति षत्वस्याऽसिद्धत्वत्सेनान्तोऽयम् ।ताक्ष्णोऽण उपसङ्ख्यानम् । ताक्ष्ण इति । उदीचामिञोपवादोऽयमण् । अस्मादुपसङ्ख्यानाच्छिवादिषु तक्षन्शब्दपाठोऽनार्षं इति गम्यते । वृत्तिकारस्तु — -तक्षन्शब्दं शिवादिषु पठित्वाकारिलक्षणमुदीचाभिञमयमण्बाधते, णस्य तु बाधो नेष्यते॑इत्याह । तदनुरोधेनास्माभिरपि तत्र तथैव व्याख्यातम् । फले विशेषाऽभावात् ।",
    "padamanjari": " लक्षणेति स्वरूपग्रहणमित्याह---लक्षणशब्दादिति । कारीत्यर्थग्रहणमित्याह---कारिवचनेभ्यश्चेति । साधु कुर्वन्तीति कारिणःउशिल्पिनः । नापित्य इति । प्राचां मते ण्य उदाहृतः । उदीचां तु मते परत्वाद् ठुदीचां वृद्धात्ऽ इति फिञेव भवति---नापितायनिरिति ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "सेनान्तात् प्रातिपदिकात् लक्षणशब्दात् कारिवचनेभ्यश्च अपत्ये ण्यः प्रत्ययो भवति। कारिशब्दः कारूणां तन्तुवायादीनां वाचकः। कारिषेण्यः। हारिषेण्यः। लाक्षण्यः। कारिभ्यः तान्तुवाय्यः। कौम्भकार्यः। नापित्यः।",
    "mahabhashyam": "",
    "siddhantakaumudi": "एभ्यो ण्यः | एति संज्ञायाम्-<{1023}> इति सस्य षः | हारिषेण्यः | लाक्षण्यः | कारिः शिल्पी तस्मात्तान्तुवाय्यः | कौम्भकार्यः | नापित्यः ॥",
    "nyaas": "अत्र ग्रहणवता प्रातिपदिकेन तदन्तविधि (व्या|प|89) प्रतिषेधाल्लक्षणशब्दस्य स्वरूपग्रहणम्| अत एवाह-- `लक्षणशब्दात्` इति| कारीत्यर्थग्रहणम्| तत्रार्थे कार्यस्याभावात् तद्वाचिनः प्रत्ययो विज्ञायत इत्याह-- `कारिवचनेभ्यश्च` इति|यथा लक्षणशब्दस्य स्वरूपग्रहणं तथा कारिशब्दस्य कस्मान्न भवति? शिवादिषु तक्षन्निति पाठात्| अस्य हि कारिलक्षणमिञं बाधितुं तत्र पाठः| यदि च कारिशब्दस्येह स्वरूपग्रहणं स्यात्, तक्षन्शब्दादिभ्यः प्राप्तेरसम्भवादुत्सर्गेणैवाणा भवितव्यमिति तस्य शिवादिषु पाठोऽनर्थकः स्यात्| अर्थग्रहणे त्वनेन प्राप्तस्येञो बाधनार्थस्तत्र पाठो युज्यते॥"
}


