{
    "a": "3",
    "p": "1",
    "n": "41",
    "msknum": "649",
    "ssknum": "0",
    "balamanorama": "<<विदाङ्कुर्वन्त्वित्यन्यतरस्याम्>> - विदाङ्कुवन्त्वित्यन्तयतरस्याम् ।कृञ् चानुप्रयुज्यते लिटी॑त्युत्तरमिदं सूत्रम् । इतिशब्दः प्रकारे । एवंजातीयकं वैकल्प्येन प्रत्येतवयमित्यर्थः । वेत्तेरिति । लुगविकरणाद्विदधातोः लोटिपरे आम्प्रत्ययो निपात्यते इत्यर्थः । लोडन्तेति । आम्न्ताद्विदेर्लोडनतकृञ्धातोनुप्रयोगश्च निपात्यतैत्यर्थः । ननुविदाङ्कुर्वन्तु॑ति लोटि प्रथमपुरुषबहुवचनस्यैव सूत्रे निर्देशात्कतं लोडन्तसामान्यानुप्रयोग इत्यत आह —  पुरुषेति । कुर्वन्त्विति प्रथमपुरुषो बहुवचनं च न विवक्षितमित्यर्थः । तयोस्तु नान्तरीयकमुच्चारणमिति भावः । इति शब्दादिति । तस्य प्रकारवचनस्य लोकप्रयोगानुसारित्वादिति भावः । ",
    "tattvabodhini": "<<विदाङ्कुर्वन्त्वित्यन्यतरस्याम्>> - लोटो लुगिति ।आमः॑ इति सूत्रेमन्त्रे घसे॑त्यतो लेरित्यनुवर्त्त्य आमः परस्य लेर्लुगितिव्याकुर्वतां मतेनेदमुक्तम् । निष्कर्षे तु तेनैव लुगिति बोध्यम् । पुरुषवचने इति । प्रथमपुरुषो, बहुवचनं चेत्यर्थः ।परस्मैपदमप्यविवक्षितमेवे॑ति केषांचिन्मते कर्मव्यतिहारे तङि —  व्यतिविदाङ्कुरुताम् । व्यतिविदाङ्कुर्वातामित्यादि ज्ञेयम् ।",
    "padamanjari": " विदांकुर्वन्त्वित्यन्यतरस्याम्॥ इहोतरत्र चानुप्रयोगानुसारेण आमन्ते लकार उन्नेयः। विदेर्लोट।लम्प्रत्यय इति। निपात्यत इत्यनुषङ्गः, तथा गुणाभावश्चेत्यत्र। एवं लोटो लुगित्यत्र, तथा कृञश्च लोट्परस्यानुप्रयोग इत्यत्र। सर्वमेतदप्राप्तमिति निपात्यते। इतिकरणः प्रदर्शनार्थ इति। सर्वेषां लोड्वचनानामुपलक्षणार्थ इत्यर्थः। किमेवं सति सिद्धं भवतीत्याह---न केवलमिति। प्रचुरप्रयोगत्वातु सूत्रे बहुवचनं पठितम्। कश्चितु भाष्यवार्तिककारानुक्तत्वादुपलक्षणत्वं नेच्छति, स इतिकरणस्य प्रयोजनं ब्रवीतु॥",
    "kashika": "विदाङ्कुर्वन्तु इत्येतदन्यतरस्यां निपात्यते। किं पुनरिह निपात्यते? विदेर् लोटि आम् प्रत्ययः, गुणाभावः, लोटो लुक्, कृञश्च लोट्परस्य अनुप्रयोगः। अत्र भवन्तो विदाङ्कुर्वन्तु, विदन्तु। इतिकरणः प्रदर्शनार्थः, न केवलं प्रथमपुरुषबहुवचनं, किं तर्हि सर्वाण्येव लोड्वचनान्यनुप्रयुज्यन्ते, विदाङ् करोतु, विदाङ् कुरुतात्, विदाङ् कुरुताम्, विदाङ् कुरु, विदाङ् कुरुतम् इत्यादि।",
    "sutra_vishesh": "विकरणप्रत्ययप्रकरणम् - वैकल्पिकम् \"आम्\" प्रत्ययविधानम्",
    "mahabhashyam": "",
    "sutra": "विदाङ्कुर्वन्त्वित्यन्यतरस्याम्",
    "kaumudiNumber": "2465",
    "kaumudiText": "वेत्तेर्लोट्याम्गुणाभावो लोटो लुक् लोडन्तकरोत्यनुप्रयोगश्च वा निपात्यते | पुरुषवचने न विवक्षिते इति शब्दात् ॥",
    "nyaas": "`विदेर्लोटआम्प्रत्ययः` इति| विदेर्लिटआम् विहितो लोटि न प्राप्नोतीत्यतोऽपि निपात्यते| अममाश्रित्य लघूपधगुणः प्राप्नोतीति तदभावश्च| `आमः`  [[2|4|81]]  इति लेर्लुग्विधीयमानो लोटो न सिध्यतीत्यतो लोटो लुक्| लिट्परस्य कृञोऽनुप्रयोग उक्तो लोट्परस्य न प्राप्नोति, सोऽपि निपात्यत इति सर्वत्र सम्बन्धनीयम्| `कुर्वन्तु` इति| बहुवचनम्, झेरन्तादेशः, `एरुः`  [[3|4|86]] , विकरणमश्रित्य धातोर्गुणः, `\tअत उत् सार्वधातुके`  [[6|4|110]]  इत्युत्त्वम्, विकरणस्य यणादेशः| `इतिकरणः` इत्यादि| लोड्वचनानामुपलक्षणार्थत्वे सतीतिकरणस्य यदिष्टं तद्दर्शयितुमाह-- `न केवलम्` इत्यादि| `कुरुताम्` इति| `तस्थस्`  [[3|4|101]]  इत्यादिना तसस्ताम्| `कुरु` इति| `सेह्र्रपिच्च`  [[3|4|87]]  इति हिः, `उतश्च प्रत्ययात्`  [[6|4|106]]  इत्यादिना हेर्लुक्| `कुरुतम्` इति| तसस्तम्॥"
}


