{
    "a": "6",
    "p": "3",
    "n": "90",
    "s": "इदङ्किमोरीश्की ",
    "padachcheda": "इदम्-किमोः ६\/२ ईश्-की (लुप्तप्रथमान्तनिर्देशः)",
    "anuvritti": "",
    "adhikara": " उत्तरपदे [6।3।1] ",
    "full_sutra": "",
    "siddhantakaumudi_index": "1018",
    "msknum": "1661",
    "ssknum": "0",
    "balamanorama": "<<इदङ्किमोरीश्की>> - इदंकिमोरीश्की । \"ईश्\"की॑ति द्वे पदे । ईदृक् ईदृश इति । \"इदमिव दृश्यते\" इत्यर्थे त्यदादिषु दृशेः क्विन्कञौ । ईशः शित्त्वं सर्वादेशत्वाय । वक्ष्यत इति । तद्धितप्रकरणे इयानित्युदाहरणं वक्ष्यत इत्यर्थः । दृक्षे चेति । इदंकिमोरीश्की वक्तव्यौ॑ इति शेषः ।आ सर्वनाम्न इति । \"आ\" इति लुप्तप्रथमाकम् । तादृक् तादृश इति । तदिव दृश्यत इत्यर्थे \"त्यदादिषु दृशः\" इति क्विन्कञौ । तदो दकारस्य आत्वे सवर्णदीर्घः । तावानिति । तत्परिमाणमस्येति विग्रहे यत्तदेतेभ्य॑ इतिं वतुप् । तादृक्ष इति । तदिव दृश्यते इति विग्रहः । अमूदृगित्यत्र प्रक्रियां दर्शयति — दीर्घ इति । अदस आत्त्वे कृते सवर्णदीर्घः । तत ऊत्त्वमत्वे इत्यर्थः ।अः से॑रिति व्याख्यानेऽपि अकारेम आकारस्यापि ग्रहणादूत्त्वमत्वे । ",
    "tattvabodhini": "",
    "padamanjari": "  इयान्कियानिति । घस्येयादेशे कृते यस्येति च इतीकारलोपः । किमिदम्म्यां वो घ इति वतुबीति । नासतो वतुपो वकारस्य घकारः शक्यो विधातुमिति वतुपोऽप्यनेनैव विधानमिति भावः ॥",
    "laghusiddhantakaumudi_index": "1174",
    "laghusiddhantakaumudi": "दृग्दृशवतुषु इदम ईश् किमः किः। कियान्। इयान्॥",
    "kashika": "इदं किम् इत्येतयोरीश् की इत्येतौ यथासङ्ख्यम् आदेशौ भवतो दृग्दृशवतुषु। ईदृक्। ईदृशः। इयान्। कीदृक्। कीदृशः। कियान्। किमिंदंभ्यां वो घः [[5|2|40]] इति वतुप्। दृक्षे चेति वक्तव्यम्। ईदृक्षः। कीदृक्षः।",
    "mahabhashyam": "",
    "siddhantakaumudi": "दृग्दृशवतुषु इदम् ईश् किमः की स्यात् | ईदृक् | ईदृशः | कीदृक् | कीदृशः | वतूदाहरणं वक्ष्यते ॥ | दृक्षे च ॥ ईदृक्षः | कीदृक्षः | आ सर्वनाम्नः <{430}> ॥ | दृक्षे च ॥ तादृक् | तदृशः | तावान् | तादृक्षः | दीर्घः | मत्वोत्वे | अमूदृक् | अमूदृशः | अमूदृक्षः ॥",
    "nyaas": "`द्वयो सहप्रयुक्तयोरप्रधानो यः स द्वितीयः` इति| प्रधानेतरसन्निपाते सत्यप्रधान एव द्वितीयशब्दस्य प्रयोगात्| तथा हि--स्वामिभृत्ययोः सहयुक्तयोर्भृत्य एव स्वामिनं प्रति द्वितीय उच्यते, न तु भृत्यं प्रति स्वामी| `उपाख्यायते यः स उपाख्यः` इति| `आतश्चोपसर्गे`  [[3|1|136]]  इति कः, स च भवन्? `कृत्यल्युटो बहुलम्`  [[3|3|113]]  इति कर्मणि भवति| `साग्निः कपोतः` इति| पूर्ववद्बहुव्रीहिः| अत्रागनिसहयुक्तः कपोतः, तयोर्हि साहचर्य लोके प्रसिद्धम्| तत्राग्निरप्रधानः| तथा ह्रग्निः कपोतमनुविधत्ते--यत्र हि कपोतस्तत्राग्निनाऽवश्यं भवितव्यम्, न तु यत्राग्निस्तत्र कपोतेनेति नासावग्निमनुविधत्ते, तेन कपोतस्य प्राधान्यम्| अग्न्यादयः पुनरप्रधाना एव| `अग्न्यादयः` इति| अत्रादिशब्देन पिशाचदयो गृहयन्ते| तेन हि क्वचित्? प्रत्यक्षेण उपलभ्यन्ते, अपि तु कपोतादिभिरविनाभाविभिरनुमीयन्त इत्यनुपाख्या भवन्ति॥"
}


