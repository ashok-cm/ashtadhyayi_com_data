{
    "a": "1",
    "p": "2",
    "n": "19",
    "s": "निष्ठा शीङ्स्विदिमिदिक्ष्विदिधृषः ",
    "padachcheda": "निष्ठा १\/१ शीङ्-स्विदिमिदिक्ष्विदिधृषः ५\/१",
    "anuvritti": "",
    "adhikara": "",
    "full_sutra": "",
    "siddhantakaumudi_index": "3052",
    "msknum": "1197",
    "ssknum": "0",
    "balamanorama": "<<निष्ठा शीङ्स्विदिमिदिक्ष्विदिधृषः>> - निष्ठा शीङ् ।न क्त्वा से॑डित्यतो न सेडित्यनुवर्तते ।असंयोगा॑दित्यतः किदिति च । तदाह —  एभ्यः सेडिति । शीङिति ङकारस्य फलमाह —  अनुबन्धेति । यङ् लुकि॒श्तिपा शपे॑ति निषेधार्थ इत्यर्थः । सेश्यितवानिति । अत्र कित्त्वनिषेधाऽभावात्कित्त्वान्न गुण इति भावः । आदिकर्मणि निष्ठा वक्तव्येति । दीर्घकालव्यासक्तायाः कटाद्युत्पादनक्रियाया आरम्भकालविशिष्टोंऽश आदिकर्म । तत्र विद्यमानाद्धातोर्निष्ठा वक्तव्येत्यर्थः । तत्र आद्येषु क्रियाक्षणेषु भूतेष्वपि क्रियाया भूतत्वाऽभावाद्भूते विहिता निष्ठा न प्राप्तेत्यारम्भः । ",
    "tattvabodhini": "<<निष्ठा शीङ्स्विदिमिदिक्ष्विदिधृषः>> - शेश्यित इति ।एरनेकाचः॑ इति यण् ।",
    "padamanjari": " ऽ ञिष्विदा स्नेहनमोचनयोःऽ इत्यस्य भौवादिकस्य ञिद्धातोर्ग्रहणम्, न तु ऽष्विदा गात्रप्रक्षरणेऽ इति दैवादिकस्य; ञिद्भिः साहचर्यात्, अस्य चाञित्वात् । ऽञिक्ष्विदा स्नेहनमोचनयोःऽ इति दैवादिकस्य ग्रहणम्, न तु ऽञिक्ष्विदा अव्यक्ते शब्देऽ इत्यस्य भौवादिकस्य; मिदिना साहचर्यात्,ऽञिधृषा प्रागल्भ्येऽ । शयितवानिति । ऽअत्वसन्तस्यऽ इति दीर्घः । प्रकृतिग्रहणे यङ्लुगन्तस्यापि ग्रहणं भवति, स एव धातुर्द्विरुच्यत इति कृत्वा तत्रापवादः स्मर्यते । श्तिपा शपाऽनुबन्धेन निर्द्दिष्ट्ंअ यद्गणेन च । यत्रैकाज्ग्रहणं किञ्चित्पञ्चैतानि न यङ्लुकि ॥ इति । तदहि शीङेऽनबन्धनिर्देशो यङ्लुङ्निवृत्यर्थः, शेश्यितः, शेश्यितवान्-- ऽएरनेकाचःऽ इति यण् ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "न सेट् इति वर्तते । \"शीङ्\", \"स्विदि\", \"मिदि\", \"क्ष्विदि\" \"धृष्\" - इत्येतेभ्यः परो निष्ठाप्रत्ययः सेट् न कित् भवति । शयितः, शयित्वान् ; प्रस्वेदितः, प्रस्वेदितवान् ; प्रमेदितः, प्रमेदितवान्  ; प्रक्ष्वेदितः, प्रक्ष्वेदितवान् ; प्रधर्षितः प्रधर्षितवान् ; सेट् इत्येव - स्विन्नः, स्विन्नवान् । स्विदादीनाम् <<आदितश्च>> [[7|2|16]] इति निष्ठायामिट् प्रतिषिध्यते । <<विभाषा भावाऽदिकर्मणोः>> [[7|2|17]] इति पक्षेऽभ्यनुज्ञायते स विषयः कित्त्वप्रतिषेधस्य ॥",
    "mahabhashyam": "",
    "siddhantakaumudi": "एभ्यः सेण्निष्ठा किन्न स्यात् | शयितः | शयितवान् | अनुबन्धनिर्देशो यङ्लुङ्निवृत्त्यर्थः | शेश्यितः | शेश्यितवान् ॥ |<!आदिकर्मणि निष्ठा वक्तव्या !> (वार्तिकम्) ॥",
    "nyaas": "`शीङ स्वप्ने` (धातुपाठः-1032) , `ञिष्विदा गात्रप्रक्षरणे` (धातुपाठः-1188), `ञिमिदा स्नेहने` (धातुपाठः-1243), `ञिक्ष्विदा स्नेहनमोचनयोः` (धातुपाठः-1244), `ञिधृषा प्रागल्भ्ये` (धातुपाठः-1269)| `शयिततवान्` इति| `अत्वसन्तस्य चाधातोः`  [[6|4|14]]  इति दीर्घः| `शयितः` इति| `गत्यथाकर्मक`  [[3|4|72]]  इत्यादिना कर्तरि क्तः| `प्रस्वेदितः` इत्यादौ `आदिकर्मणि क्तः कर्तरि च`  [[3|4|71]]  इत्यनेन प्रशब्द आदिकर्म = प्रारम्भं द्योतयति|`प्रधर्षितः` इति| वैयात्यादन्यत्रेदमुदाहरणम्| तत्र हि `धृषिशसीवैयात्ये`  [[7|2|19]]  इतीट्प्रतिषेधेन भवितव्यम्| प्रकृतिग्रहणे यङलुको ग्रहणं स्मरति| अतो यङलुको `एरनेकाचः`  [[6|4|82]]  इत्यादिना यणादेशः॥"
}


