{
    "a": "4",
    "p": "1",
    "n": "91",
    "msknum": "0",
    "ssknum": "0",
    "balamanorama": "<<फक्फिञोरन्यतरस्याम्>> - ॒इञः प्राचा॑मिति लुङ्नेत्यर्थः । अथ प्रकृतं चातुर्थिकं लुग्विधिमनुसरति — फक्फिञोरन्यतरस्यां । यूनीत्येवेति ।यूनि लु॑गिति पूर्वसूत्रमनुवर्तते इत्यर्थः ।यूनि लु॑गित्यक्तो लुक् फक्फिञोर्वा स्यादित्यर्थः । तदाह — पूर्वेणेति  । कात्यायनस्येति । कतस्य गोत्रापत्यं कात्यः । गर्गादित्वाद्यञ् । तस्यापत्यं युवा — कात्यायनः ।यञिञोश्चे॑ति फक् । कात्यायनस्य छात्रा इत्यर्थेतस्येद॑मित्यनुवृत्तौ \"वृद्धाच्छः\" इति छः । तस्य ईयादेशः । अत्र छात्रार्थकच्छप्रत्यये विवक्षिते युवार्थकफको लुकि सति, कात्य-ईय इति स्थिते॒यस्येति चे॑त्यकारलोपेआपत्यस्य चे॑ति यलोपे \"कातीया\" इति रूपम् । फको लुगभावे तु \"कात्यायनीया\" इति रूपमित्यर्थः । यस्कस्येति । यस्कस्य गोत्रापत्यमित्यर्थेअत इ॑ञिति इञपवादः शिवाद्यणित्यर्थः । तस्येति । यास्कस्यापत्यं युवेत्यर्थेअणो द्व्यचः॑इति फिञि आयन्नादेशे यास्कायनिरिति रूपमित्यर्थः । तस्य छात्रा इति । यास्कायनेश्छात्रा इत्यर्थेतस्येद॑मित्यनुवृत्तौ \"वृद्धाच्छः\" इति छः । तस्य ईयादेशः । \"यास्कायनीया\" इति रूपम् । अत्र छात्रार्थकच्छप्रत्यये विवक्षिते युवार्थफकिञो लुकियस्येति चे॑त्यकारल#ओपे \"यास्कीया\" इति रूपमित्यर्थः । ",
    "tattvabodhini": "<<फक्फिञोरन्यतरस्याम्>> - कात्यायनस्येति । कतस्य गोत्रापत्यं कात्यः । गर्गादित्वा द्यञ् । ततो यूनियञिञोश्चे॑ति फक् । कातीया इथ ।आपत्यस्य चे॑ति यलोपः ।",
    "padamanjari": " किमर्थमिदम्, यावता युवरूपविवक्षायां गार्ग्यायणीय इति, गोत्ररूपविवक्षायां च गार्गीया इति शब्दस्य साधारणत्वात् ? इत्यत आह---पूर्वसूत्रेणेति । ठ्यूनि लुक्ऽ इत्येतदारम्भणीयमित्युक्तम्, तस्मिश्चारभ्यमाणे यदीदं नोच्येत, फक्फिञोरपि नित्यमेव लुक् स्यात्, ततश्च गार्ग्यायणीया इति न स्यात् । तस्मादिदमप्यारम्भणीयमित्यर्थः ॥",
    "kashika": "यूनि इत्येव। पूर्वसूत्रेण नित्ये लुकि प्राप्ते विकल्प उच्यते। फक्फिञोर् युवप्रत्यययोः प्राग्दीव्यतीये ऽजादौ प्रत्यये विवक्षिते ऽन्यतरस्यां लुग् भवति। गर्गादिभ्यो यञि कृते यञिञोश्च [[4|1|101]] इति फक्, गार्ग्यायणः। तस्य छात्राः गार्गीयाः, गार्ग्यायणीयाः। वात्सीयाः, वात्स्यायनीयाः। फिञः खल्वपि यस्कस्य अपत्यं, शिवादिभ्यो ऽण् [[4|1|112]], यास्कः। तस्य अपत्यं युवा, अणो द्व्यचः [[4|1|156]] इति फिञ्, यास्कायनिः। तस्य छात्राः यास्कीयाः, यास्कायनीयाः।",
    "sutra_vishesh": "प्राग्दीव्यतीयः अणधिकारः - युवप्रत्ययस्य वैकल्पिकः लुक्",
    "mahabhashyam": "",
    "sutra": "फक्फिञोरन्यतरस्याम्",
    "kaumudiNumber": "1087",
    "kaumudiText": "यूनि लुक्-<{1083}> इति नित्ये लुकि प्राप्ते विकल्पार्थे सूत्रम् | कात्यायनस्य छात्राः कातीयाः-कात्यायनीयाः | यस्कस्यापत्यं यास्कः, शिवाद्यण् | तस्यापत्यं युवा यास्कायनिः | अणो द्व्यचः-<{1180}> इति फिञ् | तस्य छात्राः यास्कीयाः-यास्कायनीयाः ॥",
    "nyaas": "`गार्गीयाः, वात्सीयाः` इति| पूर्वपदकारयकारलोपः| `वा`  [[4|1|82]]  इति वत्र्तमानेऽन्यतरस्यां ग्रहणं `पूर्वसूत्रे नित्यो विधिः` इति ज्ञापनार्थम्॥"
}


