{
    "a": "6",
    "p": "1",
    "n": "114",
    "s": "हशि च ",
    "padachcheda": "हशि ७\/१ च ०\/०",
    "anuvritti": "अतः [6।1।113] ५\/१ , रोः [6।1।113]  ६\/१ , अप्लुतात् [6।1।113]  ५\/१  , उत् [6।1।111] 1\/1",
    "adhikara": " संहितायाम् [6।1।71] ",
    "full_sutra": "अप्लुतात् अत: रो: उत् हशि",
    "siddhantakaumudi_index": "166",
    "msknum": "121",
    "ssknum": "87",
    "balamanorama": "<<हशि च>> - हशि च ।अतो रोरप्लुता॑दिति पदत्रयमनुवर्तते ।ऋत उ॑दित्यतउ॑दिति च । तदाह-अप्लुतादिति । शिवो वन्द्य इति । शिवस् वन्द्य इति स्थिते सस्य रुः । तस्याऽत्परकत्वाभावात्पूर्वसूत्रेण उत्वं न प्राप्तमिति वचनमिदम् । ननु प्रातरत्र धातर्गच्छत्यत्र रेफस्य अतो रोरिति हशि चेति च उत्वं कुतो न स्यादित्यत आह — रोरित्यनुकारेति । उकारोऽनुबन्ध इद्यस्य स उकारानुबन्धः, तस्यैव उत्वविधौ ग्रहणात् प्रातरत्र उत्वं न भवति । प्रातरिति हि रेफान्तमव्ययम् । न तत्र रेफ उकारानुबन्धवान् । धातृशब्दात् सम्बुद्धिः सुः,ऋतो ङि सर्वनामस्थानयोः॑ इति ऋकारस्य गुणोऽकारो रपरः, हल्ङ्यादिना सुलोपः । अत्रापि न रेफ उकारानुबन्धवान् । अत उभयत्रापि रेफस्य उत्वं न भवतीत्यर्थः । अथ देवा इहेति रूपं दर्शयितुमाह — देवास् इह इति स्थिते रुत्वमिति ।",
    "tattvabodhini": "",
    "padamanjari": " अप्लुतादित्येव--सुस्रोता3 देहीति। चकारोऽतीत्यस्यानुकर्षणार्थः, तेनोतरत्र तस्यैवानुवृत्तिर्भवति, न हशीत्यस्य, नहि तदनुकर्षणस्यान्यत्प्रयोजनमस्ति ॥",
    "laghusiddhantakaumudi_index": "107",
    "laghusiddhantakaumudi": "तथा। शिवो वन्द्यः॥",
    "kashika": "हशि च परतः अत उत्तरस्य रोरुकारादेशो भवति। पुरुषो याति। पुरुषो हसति। पुरुषो ददाति।",
    "mahabhashyam": "",
    "siddhantakaumudi": "अप्लुतादतः परस्य रोरुः स्याद्धशि | शिवो वन्द्यः | रोरित्युकारानुबन्धग्रहणान्नेह | प्रातरत्र | भ्रातर्गच्छ | देवास् इह इति स्थिते | रुत्वम् ॥",
    "nyaas": "पूर्वत्रातीत्यनुवृत्तेर्हश्युत्त्वमप्राप्तमेवानेन विधीयते| चकारः `अप्लुतात्?  [[6|1|109]]  इत्यस्यानुकर्षणार्थः| तेनेह न भवति--सुरुआओता 3 वेहीति॥"
}


