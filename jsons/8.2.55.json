{
    "a": "8",
    "p": "2",
    "n": "55",
    "msknum": "1179",
    "ssknum": "0",
    "balamanorama": "<<अनुपसर्गात् फुल्लक्षीबकृशोल्लाघाः>> - अनुपसर्गात् । एते निपात्यन्ते, उपसर्गात्परा न चेदित्यर्थः । लत्वमिति ।आदितश्चे॑ति इडभावः,ति चे॑त्युत्त्वं च सिद्धमिति भावः । \"फल निष्पत्तौ\" इत्यस्य तु नाऽत्र ग्रहणम्, इडभावस्याऽपि निपात्यत्वापत्तेः । ननु क्तवतुप्रत्यये फुल्लवानिति कथं, क्तवतुप्रत्यये क्तस्याऽनर्थकत्वेन फुल्लशब्देनाऽग्रहणादित्यत आह —  क्तवत्वेकदेशस्यापीति । क्षीबादिष्विति । क्षीबकृशोल्लाघेष्वित्यर्थः । क्तप्रत्ययस्यैवेति । नतु क्तवत्वेकदेशस्यापीत्यर्थः । अनर्थकत्वादित भावः । तस्येति । तलोपस्येत्यर्थः । क्षीबो मत्त इति । क्षीबेः क्तः, तलोपः, इडभावश्च । अत्र मत्तादिरेवार्थः, निपातनबलात् । अनुपसर्गात्किमिति । अत्र \"प्रफुल्त\" इति प्रत्युदाहरणं विवक्षंस्तत्र विशेषमाह — ",
    "tattvabodhini": "<<अनुपसर्गात् फुल्लक्षीबकृशोल्लाघाः>> - क्षीबादिष्विति । क्षीबृ मदे,कृश तनुत्वे, लाघृशक्तावुत्पूर्वः, एभ्यः क्तः । ननु फुल्ल विकसन इत्यस्मादुल्लाघेश्च पचाद्यचि इतराभ्यामिगुपधलक्षणे कप्रत्यये च फुल्लादयः सिध्यन्ति तत्क सूत्रेणेत्यत आह —  सूत्रं त्विति ।",
    "padamanjari": " फुल्ल इति । ठादितश्चऽ इतीट्प्रतिषेधः, ठुत्परस्यातःऽ, ठ्ति चऽ इत्युत्वम् । क्तवत्वन्तस्याप्येतल्लत्वमिष्यत इति । निष्ठायास्तशब्दान्तं यद्रूपं तस्य फुल्लः---इत्येतन्निपात्यत इति भावः । क्षीबादिषु तु नैतदिष्यते । इडभाव इति । अन्यथा तलोपस्यासिद्धत्वाद्वलादित्वादिट् प्रसज्येत । कृते वा इटि इच्छब्दलोप इति । निपात्यत इत्यपेक्षते । लाघेरुदोऽन्य इति । उदस्तु प्रतिषेधो न भवति; निर्देशसामर्त्यात् । कृशि प्रत्यनुपसर्ग एवेति । ठ्यत्क्रियायुक्ताः प्रादयस्तं प्रतिऽ इति वचनात् । क्रियान्तरयोगमेव दर्शयति---परिगतः कृश इति । कार्श्येन परिगत इत्यर्थः । यद्यपि फुल्लादयः पचाद्यचि इगुपधलक्षणे के च सिध्यन्ति, तथापि ठ्निष्ठा च द्व्यजनात्ऽ इत्यादिकार्यसिद्धये, क्षीबिताद्यनिष्टशब्द निवृतये च निपातनम्; फुल्लशब्दे तु फुल्लावनित्येतदर्थं च ॥",
    "kashika": "फुल्ल क्षीब कृश उल्लाघ इत्येते निपात्यन्ते, न चेदुपसर्गादुत्तरा भवन्ति। फुल्लः इति ञिफला विशरणे इत्येतस्माद् धातोरुत्तरस्य निष्ठातकारस्य लकारो निपात्यते। उत्वमिडभावश्च सिद्ध एव। क्तवत्वन्तस्य अप्येतल् लत्वम् इष्यते, फुल्लः, फुल्लवानिति। क्षीबकृशोल्लाधाः इति क्षीबिकृशिभ्याम् उत्पूर्वाच् च लाघेः क्त प्रत्ययस्य तलोपः इडभावश्च निपात्यते। कृते व इटि इच्छब्दलोपः। क्षीबः। कृशः। उल्लाघः। अनुपसर्गातिति किम्? प्रफुल्ताः सुमनसः। प्रक्षीबितः। प्रकृशितः। प्रोल्लाधितः। लाघेरुदो ऽन्यः उपसर्ग प्रतिषिध्यते। उत्फुल्लसम्फुल्लयोरिति वक्तव्यम्। उत्फुल्लः। सम्फुल्लः। परिकृशः इत्यत्र यः परिशब्दः स क्रियान्तरयोगात् कृशिं प्रत्यनुपसर्ग एव, परिगतः कृशः परिकृशः इति।",
    "sutra_vishesh": "",
    "mahabhashyam": " अनुपसर्गात्फुल्लक्षीबकृशोल्लाघाः अनुपसर्गादित्युच्यते तत्रेदं न सिध्यति-परिकृशमिति।। कृशेः(2) क एष(3) विहित ःथ्द्य;गुपधात्।। नैतन्निष्ठान्तम्।। किं तर्हि?।। कृश एष(3) ःथ्द्य;गुपधात्को विहितः।। नैवं शक्यम्(4)।। स्वरे हि दोषो भवति परिकृशे।। नैवं शक्यम्(4)।। ःथ्द्य;ह हि परिकृश ःथ्द्य;ति, स्वरे दोषः स्यात्। अन्तः थाथघञ्ञ्क्ताजबित्रकाणामित्येष स्वरः प्रसज्येत।। पदस्य(2) लोपो विहित ःथ्द्य;ति मतम्।। एवं तर्हि पदस्य लोपोऽत्र(1) द्रष्टव्यः। पर्यागतः कार्श्येन परिकृशः(1)।। जगत्यनूना भवति हि रुचिरा।। झ्र्जगत्यनूना(2) भवति हि रुचिराट।। फलेर्लत्वे उत्पूर्वस्योपसङ्ख्यानम्।। फलेर्लत्वे उत्पूर्वस्योपसङ्ख्यानं कर्तव्यम्। उत्फुल्लोऽनृतं(3) कथयति।। अत्यल्पमिदमुच्यते उत्पूर्वादिति।। उत्फुल्लसंफुल्लयोरिति वक्तव्यम्(4)।। उत्फुल्लः। संफुल्लः।। कृशेः क एष हि विहित ःथ्द्य;गुपधात्स्वरे हि दोषो भवति परिकृशे।। पदस्य लोपो विहित ःथ्द्य;ति मतं जगत्यनूना भवति हि रुचिरा।।1।। ",
    "sutra": "अनुपसर्गात्‌ फुल्लक्षीबकृशोल्लाघाः",
    "kaumudiNumber": "3035",
    "kaumudiText": "ञिफाला | फुल्लः | निष्ठातस्य लत्वं निपात्यते | क्तवत्वेकदेशस्यापीदं निपातनमिष्यते | फुल्लवान् | क्षीबादिषु तु क्तप्रत्यस्यैव तलोपः | तस्यासिद्धत्वात्प्राप्तस्येटोऽभावश्च निपात्यते | क्षीबो मत्तः | कृशस्तनुः | उल्लाघो नीरोगः | अनुपसर्गात्किम् ॥",
    "nyaas": "`फुल्लः` इति| `ञिफला विशरणे` (धातुपाठः-516), `आदितश्च`  [[7|2|16]]  इतीट्प्रतिषेधथः, `उत्परस्यातः`  [[7|4|88]]  इत्युत्त्वम्| `क्तवत्वन्तस्याप्येतल्लत्वमिष्यते` इति| कथं पुनरिष्ययाणमपि लभ्यते, न हि क्तवत्वन्तः शब्दः सूत्र उपात्तः? उच्यते; इह निष्ठायास्तकारान्तं यच्छब्दरूपं तस्य `फुल्ल` इत्येतन्निपात्यते, क्तवतोश्च [`क्तक्तवतोश्च` इति काशीमुद्रितः पाठः] तत्? तुल्यम्| परस्तु यदि क्तवतोऽर्थो वा विशेष्यते? विशेष्यताम्, न हि तेन समानेनासमानेन वा परयोजनमस्ति| तस्मात्? क्तवत्वन्तस्याप्येतल्लत्वं भवति| एवमनयैव युक्त्या क्षीबकृशोल्लाघादिष्वपि यन्निपात्यते, तदपि क्तवत्वन्तस्य प्रसज्यते[`प्रसज्येत`--इति कांउ|पाठः] नैष दोषः; वक्ष्यमाणमन्यतरस्यांग्रहणमुभयोर्योगयोः शेषः| व्यवस्थितविभाषा च न ज्ञायते, तेनातिप्रसङ्गो न भविष्यतीति|`क्षीविकृशिभ्याम्` इति| `क्षीबृ मदे` (धातुपाठः-382), `कृश तनूकरणे` (धातुपाठः-382), `कृश तनूकरणे` (धातुपाठः-1227)| `इडभावश्च निपात्यते` इति| क्तलोपस्यासिद्धत्वाद्वलादिरार्धधातुको भवतीतीट्? प्राप्नोति; अतस्तदभावश्च निपात्यते| `कृते वा इटि इच्छब्दलोपः` इति| निपात्यत इति सम्बन्धः| इडभावापेक्षो विकल्पः| अथ वा--नेडभावो निपात्यते| किं तर्हि? कृत इटीच्छब्दलोपः| `लाघेरुदोऽन्य उपसर्गः प्रतिषिध्यते` इति| उत्पूर्वस्य ग्रहणसामर्थायत्| अन्यथा ह्रुत्पूर्वस्योपादानमनर्थकं स्यादित्यभिप्रायः| अनुपसर्गादित्युच्यते, तत्र परिकृश इति न सिध्यति? इत्यत आह--`परिकृश इत्यत्र` इत्यादि| तनूकरणलक्षणक्रियाया अन्यक्रिया गमनलक्षणा क्रियान्तरम्, तेन योगोऽयम्, न परिशब्दः, अतर कृशिं प्रत्युपसर्गसंज्ञा भवतीति कृत्वा| `परिगतः कृशः` इति| अनेन तं क्रियान्तरयोगं दर्शयति| अथ किमर्थं निपातनम्; यावता फुल्ल इति `फुल्ल विकसने` (धातुपाठः-532) इत्यस्मात्? पचाद्यचि सिध्यति, क्षीबेरिगुपधलक्षणे के--क्षौव इति, कृश इत्यपि कृशेरचैव, उल्लराघ इति--लाघ इत्येव पचाद्यचि सिद्ध्यत्येव? सत्यमेवैतत्; निष्ठायां तु फलतिप्रभृतीनामसत्यस्मिन्ननिष्टं रूपं प्राप्नोति| अतस्तन्निवृत्त्यर्थमारब्धध्यमेतत्॥"
}


