{
    "a": "3",
    "p": "2",
    "n": "39",
    "s": "द्विषत्परयोस्तापेः ",
    "padachcheda": "द्विषत्-परयोः ७\/२ तापेः ५\/१",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  धातो: [3।1।91] ",
    "full_sutra": "",
    "siddhantakaumudi_index": "2954",
    "msknum": "1101",
    "ssknum": "0",
    "balamanorama": "<<द्विषत्परयोस्तापेः>> - द्विषन्तप इति । \"अरुर्द्विष\" दित तकारात्प्राक् मुम् । परन्तप इति । परः - शत्रुः । ननु लिङ्गविशिष्टपरिभाषया द्विषतीशब्देऽप्युपपदे तापेः खचि \"द्विषतीतप\" इति स्यात् \"द्विषतीताप\" इत्यण्णन्तं न स्यादित्यत आह —  घटघटीति ।शक्तिलाङ्गलाङ्कुशयष्टितोमरघटघटीधनुष्षु ग्रहेरुपसङ्ख्यान॑मित्यत्र घटग्रहणेनैव लिङ्गविशिष्टपरिभाषया घटीशब्दस्यापि सिद्धे पुनर्घटीग्रहणाल्लिङ्गविसिष्टपरिभाषा अनित्येति विज्ञायते इत्यर्थः ।उपपदविधौ लिङ्गविशिष्टपरिभाषा ने॑ति ङ्याप्पसूत्रे भाष्याच्चेत्यपि द्रष्टव्यम् । ",
    "tattvabodhini": "<<द्विषत्परयोस्तापेः>> - द्विषन्तप इति ।अरुर्द्विषदि॑ति मुमि कृते संयोगान्तलोपः ।",
    "padamanjari": " द्विपत्परयोस्तापेः॥ द्विषन्तप इति। मुमि संयोगान्तलोपः। द्वितकारको निर्देश इति। तत्रैकेन द्विषच्छब्दो विशेष्यते-----तकारान्तो यो द्विषच्छब्द इति, सौत्रत्वान्निर्द्देशस्य विशेषणस्य परनिपातः। तेन स्त्रियां न भवतीति। अन्यथा लिङ्गविशिष्टपरिभाषया स्यादेव प्रसङ्ग इति भावः॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "द्विषत्परयोः कर्मणोरुपपदयोः तापेः छातोः खच् प्रत्ययो भवति। तप दाहे चुरादिः, तपसन्तापे भ्वादिः, द्वयोरपि ग्रहणम्। द्विषन्तं तापयति द्विषन्तपः। परन्तपः। द्विषत्परयोः इति द्वितकारको निर्देशः। तेन स्त्रियां न भवति। द्विषतीं तापयति द्विषतीतापः।",
    "mahabhashyam": "",
    "siddhantakaumudi": "खच्स्यात् ॥",
    "nyaas": "`द्वयोरपि ग्रहणम्` इति| ण्यन्तावस्थायां विशेषाभावात्| `द्वितकारको निर्देशः`इति| `द्विषत्परयोः`इति निर्देशे द्वौ तकारौ,तत्रैको द्विषच्छब्दस्यावयवः, तेन द्विषच्छब्दो विशिष्यते-- द्विषच्छब्द उपपदे तकारान्त इति| `तेन स्त्रियां न भवति` इति| स्त्रीप्रत्ययान्तस्तकारान्तो न भवति| असति तु द्वितीये तकारे `प्रातिपदिकग्रहणे लिङ्गविशिष्टस्यापि ग्रहणं भवति` (व्या|प|29) इति स्त्रयियामपि स्यात्| `{द्विषतीकाशिका} द्विषती` इति| `उगितश्च`  [[4|1|6]]  इति ङीप्| उगित्त्वन्तु द्विषच्छब्दस्य `द्विषोऽमित्रे`  [[3|2|131]]  इति शत्रन्तत्वात्॥"
}


