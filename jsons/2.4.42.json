{
    "a": "2",
    "p": "4",
    "n": "42",
    "msknum": "643",
    "ssknum": "0",
    "balamanorama": "<<हनो वध लिङि>> - हनो वध ।वधे॑ति लुप्तप्रथमाकम् । हनो वधादेशः स्यादाद्र्धधातुके लिङीत्र्थः । ",
    "tattvabodhini": "<<हनो वध लिङि>> - संज्ञायाम् । अनधिकरणार्थ आरम्भः ।",
    "padamanjari": " हनो वध लिङ्॥ यिकारान्तश्चायमादेश इति। कुत एतत्? शैलीयमाचार्यस्य यत्र व्यञ्जनान्त आदेशस्तत्रेकारमुच्चारयति, यथा जग्ध्यादौ। तस्मादिकाराकरणादकारान्तोऽयमादेशः। हलन्तलज्ञणा वृद्धिर्न भवतीति। उतरसूत्रेण वधादेशे कृत इति भावः॥",
    "kashika": "हन्तेर् धातोः वध इत्ययम् आदेशो भवति लिङि परत आर्धधातुके। वध्यात्, वध्यास्ताम्, वध्यासुः। अकारान्तश्च अयम् आदेशः। तत्र अकारस्य लोपो भवति। तस्य स्थानिवद्भावादवधीतिति हलन्तलक्षना वृद्धिः न भवति।",
    "sutra_vishesh": "",
    "mahabhashyam": " हनो वध लिङि (573) (357 आदेशसूत्रम् ।। 2।4।1 आ.22) (आदेशेऽदन्तत्वनिर्णयाधिकरणम्) (आक्षेपभाष्यम्) किमयमदन्तः, आहोस्विद्व्यञ्जनान्तः? (भाष्यम्) किं चातः? (विशेषप्रदर्शकभाष्यम्) यदि व्यञ्जनान्तः वधौ व्यञ्जनान्त उक्तम् । किमुक्तम्? वध्यादेशे वृद्धितत्वप्रतिषेध इडि्वधिश्च इति। अथादन्तः। न दोषो भवति।। (सिद्धान्तिभाष्मय्) यथा न दोषस्तथास्तु।। हनो।। 42।। ",
    "sutra": "हनो वध लिङि",
    "kaumudiNumber": "2433",
    "kaumudiText": "",
    "nyaas": "`अकारान्तश्चायमादेशः` इति| कुत एतत्? शैलीयमाचार्यस्य यत्रेह प्रकरणे व्यञ्जनान्त आदेशः, तत्रोच्चारणार्थमिकारं करोति, यथा--जग्धिरित्यादौ| तस्मादिकारान्ताकरणादकारान्तोऽयमादेश इति विज्ञायते| `हलन्तलक्षणा` इति| `वदव्रजहलन्तस्याचः`  [[7|2|3]]  इत्यनेन या वृद्धिर्विधीयते सा हलन्तलक्षणा|"
}


