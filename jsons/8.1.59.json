{
    "a": "8",
    "p": "1",
    "n": "59",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " अगतेरिति । पूवसूत्र इत्यादि । अत एव पूर्वसूत्रे प्रत्युदाहरणावसर उक्तम्---प्रथमस्यात्र तिङ्न्तस्य चवायोगे प्रथमेति निघातः प्रतिषिध्यत एवेति । प्रथमेति स्त्रीलिङ्गस्य निर्वाहमाह---प्रथमा तिङ्विभक्तिरिति । प्रथमाग्रहणव्यावर्त्यस्य द्वितीयादेः सम्भवमाह---चवायोगो हीति ॥",
    "kashika": "अगतेः इति पूर्वसूत्रे च अनुकृष्टम् इत्यत्र नानुवर्तते। च, वा इत्येताभ्यां योगे प्रथमा तिङविभक्तिर् नानुदात्ता भवति। गर्दर्भाश्च कालयति, वीणां च वादयति। गर्दभान् वा कालयति, वीणां वा वादयति। योगग्रहणं पूर्वाभ्याम् अपि योगे निघातप्रतिषेधो यथा स्यातिति। प्रथमाग्रहणम् द्वितीयादेः तिङन्तस्य मा भूतिति। चवायोगो हि द्विसमुच्चये विकल्पे च सति भवति, स च अनेकस्य धर्म इति।",
    "sutra_vishesh": "",
    "mahabhashyam": "",
    "sutra": "चवायोगे प्रथमा",
    "kaumudiNumber": "3966",
    "kaumudiText": "चवेत्याभ्यां योगे प्रथमा तिङ्विभक्तिर्नानुदात्ता | गाश्च चारयति वीणां वा वादयति | इतो वा सातितीमहे (इ॒तो वा॑ सा॒तिमीम॑हे) | उत्तरवाक्ययोरनुषञ्जनीयतिङन्तापेक्षयेयं प्राथमिकी | योगे किम् | पूर्वभूतयोरपि योगे निघातार्थम् | प्रथमाग्रहणं द्वितीयादेस्तिङन्तस्य मा भूत् |",
    "nyaas": "`प्रथमा तिङविभक्तिः` इति| एतेन प्रथमेति स्त्रीलिङ्गनिर्देशो विभक्त्यपेक्षः सूत्रे कृत इति दर्शयति| प्रथमात्वं तस्य पुनः प्रथममुच्चारणाद्वेदितव्यम्? `गर्दंभाँश्च कालयति` इति| `कल विल क्षेपे` (धातुपाठः-1604-1605) चुरादिणिच्| चित्स्वरेण लकारेऽकार उदात्त इति मध्योदात्तमेतत्| द्वितदीयं तु निहन्यत एव| अथ योगग्रहणं किमर्थम्, न च वयोरित्येव सप्तम्या निर्देशः क्रियेत, यथा `चादिष च`  [[8|1|58]] ? इत्यत आह--`योगग्रहणम्` इत्यादि| यथा `चादिषु च`  [[8|1|58]]  इति सप्तम्या निर्देशे सति परैरेव चादिनिर्योगे प्रतिषेधो भवति, न पूर्वै; तथेहापि पराभ्यामेव चवाभ्यां योगे स्यात्, न पूर्वाभ्याम्| ताभ्यामपि योगे यथा स्यादित्येवमर्थं योगग्रहणम्| यदि तु चवाभ्यामिति तृतीयया निर्देशः क्रियते, विनापि योगग्रहणेन पूर्वाभ्यामपि योगे स्यादेव प्रतिषेधः? सन्देहपरिहारार्थं तु तथा न कृतम्, चवाभ्यामित्युच्यमाने सन्देहः स्यात्--किमयं तृतीयया निर्देशः? उत पञ्चम्येति? पञ्चम्या निर्देशे को दोषः स्यात्? परमताभ्यां योगे न स्यात्| कथं पुनर्द्वितीयादितिङन्तस्य चवाभ्यां योगः, यत्तन्निवृत्त्यर्थं प्रथमाग्रहणं क्रियेत? इत्यत आह--`चवायोगो हि` इत्यादि| इह चयोगः समुच्चये भवति, वायोगस्तु विकल्पे| स च समुच्चयो वपिकल्पश्चानेकस्य धर्मः, द्वित्वादिवत्| अतो यत्र तौ समुच्चयविकल्पौ, तत्रावश्यमनेकस्य द्वितीयादेः सन्निधानेन भवितव्यम्| तस्मात्? तन्निवृत्त्यर्थं प्रथमाग्रहणम्॥"
}


