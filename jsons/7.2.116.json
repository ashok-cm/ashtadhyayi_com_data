{
    "a": "7",
    "p": "2",
    "n": "116",
    "msknum": "490",
    "ssknum": "415",
    "balamanorama": "<<अत उपधायाः>> - णलि अजन्तत्वाऽभावादचो ञ्णितीति वृद्धेरप्राप्तौ —  अत उपधायाः । वृद्धिः स्यादिति ।मृजेर्वृद्धि॑रित्यतस्तदनुवृत्तेरिति भावः । चखादेति । एत्वाभ्यासलोपौ तु नात्र भवतः, पित्त्वेऽकित्त्वात्, आदेशादित्वात्, तदपेक्षया वृद्धेः परत्वाच्च ।",
    "tattvabodhini": "<<अत उपधायाः>> - अत उप । अतः किम् । तुतोद । उपदायाः किम् । गणयति । इह अतो लोपं बाधित्वा परत्वाद्वृद्धिः स्यात् ।",
    "padamanjari": "",
    "kashika": "अङ्गोपधाया अकारस्य स्थाने ञिति णिति च प्रत्यये वृद्धिर् भवति। पाकः। त्यागः। यागः। पाचयति। पाचकः। पाठयति। पाठकः। अतः इति किम्? भेदयति। भेदकः। उपधायाः इति किम्? चकासयति तक्षकः।",
    "sutra_vishesh": "",
    "mahabhashyam": "",
    "sutra": "अत उपधायाः",
    "kaumudiNumber": "2282",
    "kaumudiText": "उपधाया अतो वृद्धिः स्यात् ञिति णिति च प्रत्यये परे | चखाद |",
    "nyaas": "पाक इत्यादौ भावे घञ्, `चजोः कु घिण्ण्यतोः`  [[7|3|52]]  इति कुत्वम्| `रागः` इति| `घञि च भावकरणयोः`  [[6|4|27]]  इत्यनुनासिकलोपः| `पाचयति` इति| `हेतुमति च`  [[3|1|26]]  इति णिच्| `चकासयति` इति| उपधाग्रहणादिह चकारादकारस्य न भवति| तपरकरणं लाघवार्थम्| असति हि स्मिन्नस्योपधाया इत्युच्यमाने गौरवं स्यात्| दीर्घनिवृत्त्यर्थं तु तपरकरणं न भवति, न दीर्घस्य कृतायां वृद्धौ कश्चिद्विशेषोऽस्ति॥"
}


