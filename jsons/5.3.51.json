{
    "a": "5",
    "p": "3",
    "n": "51",
    "s": "मानपश्वङ्गयोः कन्लुकौ च ",
    "padachcheda": "मान-पश्वङ्गयोः ७\/२ कन्लुकौ १\/२ च  ०\/०",
    "anuvritti": "षष्ठ-अष्टमाभ्याम् ५\/२ [5।3।50], भागे ७\/१  [5।3।38]",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76] वा [4।1।82]",
    "full_sutra": " भागे षष्ठ-अष्टमाभ्याम् मान-पश्वङ्गयोः (सन्दर्भे) कन्-लुकौ च",
    "siddhantakaumudi_index": "1997",
    "msknum": "0",
    "ssknum": "0",
    "balamanorama": "<<मानपश्वङ्गयोः कन्लुकौ च>> - मानपआङ्गयोः ञस्य अनो वेति । अष्टकशब्दात्पूर्वसूत्रविहितस्य ञप्रत्ययस्य अन्प्रत्ययस्य च अनेन लुगित्यर्थः । चकाराद्यथाप्राप्तमिति । ञप्रत्ययः, अन्प्रत्ययश्चेत्यर्थः । ननुसमर्थाना॑मित्यतो वाग्रहणानुवृत्त्यैव ञाऽनोरभावे । सति पआङ्गे अष्टमो भाव इत्यस्य सिद्धेरिह लुग्विधानं व्यर्थमित्याशङ्क्याह — महाविभाषयेति । पूर्वत्रेति ।षष्ठाऽष्टमाभ्यां ञ चे॑ति सूत्रे इत्यर्थः । एवं षष्ठाष्टमाभ्यां शब्दाभ्यां ञाऽनोरिह नित्यं प्राप्तयोः कदाचिल्लुग्विधिरर्थवानित्यर्थः ।",
    "tattvabodhini": "",
    "padamanjari": " मानं व्रीहिपरिमितं सुवर्णम्। अष्टमो भाग इति। कस्य पुनरत्र लुक् ? इत्याह--ञस्य लुक्, अनो वेति। अष्ठन्शब्दाद्भागो तयोरेव विहितत्वत्। लुग्वचनं किम्, यावता महाविभाषयैव पक्षे ञानोरभावः सिद्धः ? ज्ञापनार्थं तु, एतज्ज्ञापयति--पूर्वसूत्रे ञानौ नित्याविति ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "भागे इत्येव। षष्ठाष्टमाभ्यां यथासङ्ख्यं कन्लुकौ च भवतो मानपश्वङ्गयोर् भागयोरभिधेययोः। षष्ठको भागो मानं चेत् तद् भवति। अष्टमो भागः पश्वङ्ग चेत् तद् भवति। कस्य लुक्? ञस्य लुक्। अनो वा। चकाराद् यथाप्राप्तं च। षाष्ठः, षष्ठः। आष्टमः, अष्टमः। मानपश्वङ्गयोः इति किम्? षाष्ठः, षष्ठः। आष्टमः, अष्टमः।",
    "mahabhashyam": "",
    "siddhantakaumudi": "षष्ठाष्टमशब्दाभ्यां क्रमेण कन्लुकौ स्तो माने पश्वङ्गे च वाच्ये | षष्ठको भागः मानं चेत् | अष्टमो भागः पश्वङ्गं चेत् | ञस्य अनो वा लुक् | चकाराद्यथाप्राप्तम् | षष्ठः | षाष्ठः | अष्टमः | आष्टमः | महाविभाषया सिद्धे लुग्वचनं पूर्वत्र ञानौ नित्याविति ज्ञापयति ॥",
    "nyaas": "चकाराद्यथाप्राप्तं चेति॥"
}


