{
    "a": "4",
    "p": "4",
    "n": "114",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " ठर्तिगृभ्यां भन्ऽ, गिरति गीर्यते वा गर्भः । युता भवन्त्यस्मिन्यूथम्, ठ्तिथपृष्ठगूथयूथप्रोथाःऽ इति क्थन्प्रत्ययान्तो निपातितः । नुतिर्नुतम्, ठ्नपुंसके भावे क्तःऽ। सगर्भादयस्त्रयोऽपि कर्मधारयाः ॥",
    "kashika": "सगर्भसयूथसनुतशब्देभ्यो यन् प्रत्ययो भवति तत्र भवः इत्येतस्मिन् विषये। यतो ऽपवादः। स्वरे विशेषः। अनु भ्राता सगर्भ्यः। अनु सहा सयूथ्यः। यो नः सनुत्यः। सर्वत्र समानस्य छन्दसि इति सभावः।",
    "sutra_vishesh": "",
    "mahabhashyam": "",
    "sutra": "सगर्भसयूथसनुताद्यन्",
    "kaumudiNumber": "3460",
    "kaumudiText": "अनुभ्राता सगर्भ्यः | अनुसखा सयूथ्यः | यो नः सनुत्य उत वा जघत्नुः (यो नः॒ सनु॑त्य उ॒त वा॑ जघ॒त्नुः) | नुतिर्नुतम् | नपुंसके भावे क्तः--<{3090}> | सगर्भादयस्त्रयोऽपि कर्मधारयाः | समानस्य छन्दसि <{1012}> इति सः | ततो भवार्थे यन् | यतोऽपवादः ॥",
    "nyaas": "समानो गर्भः, समानो यूथ इति कर्मधारयः| `णु स्तुतौ` (धातुपाठः-1035) , भावेक्तः, समानं नुतमस्येति बहुव्रीहिः| समानञ्च तन्नुतञ्चेति कर्मधारयो वा| `स्वरे विशेषः` इति| यति सति `स्वरितम्`  [[6|1|179]]  इत्यन्तस्वरितत्वं स्यात्, यनिसति नित्स्वरेणाद्युदात्तत्वं स्यात्| `सर्वत्र समानस्य च्छन्दसि` इति| `समानस्य च्छन्दस्यमूर्धप्रभृत्युदर्केषु`  [[6|3|83]]  इत्यस्योपलक्षणपर एकदेश उपात्तः॥"
}


