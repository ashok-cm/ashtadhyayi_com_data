{
    "a": "2",
    "p": "1",
    "n": "64",
    "msknum": "0",
    "ssknum": "0",
    "balamanorama": "<<किं क्षेपे>> - किं क्षेपे । क्षेपो निन्दा । तत्रगम्ये किमित्यव्ययं समानाधिकरणेन समस्यते स तत्पुरुष इत्यर्थः । कुत्सितो राजेति । अस्वपदविग्रहोऽयम् । किम्पदस्थाने कुत्सिदपदमिति ज्ञेयम्, वाक्येन निन्दानवगमेन स्वपदलौकिकविग्रहाऽसम्भवात् । किंराजेति । \"राजाहःसखिभ्यः\" इति टच् तु न, \"किमः क्षेपे\" इति निषेधात् । ननु राज्ञो बहुसम्पत्तिशालिनः कथं कुत्सितत्वमित्यत आह — यो न रक्षतीति । स किराजेत्यन्वयः । ",
    "tattvabodhini": "<<किं क्षेपे>> - किं क्षेपे । किंराजेति ।किमः क्षेपे॑इति समासान्तनिषेधः । क्षेपे किम् । को राजा पाटलिपुत्रे । एवंकिंसखा यो दहति॑किंगौर्यो न वहति॑ इत्यप्युदाहरणं बोध्यम् ।",
    "padamanjari": "",
    "kashika": "किम् इत्येतत् क्षेपे गम्यमाने सुपा सह समस्यते ततुरुषश्च समासो भवति। किंराजा, यो न रक्षति। किंसखा, यो ऽभिद्रुह्यति। किंगौः, यो न वहति। किमः क्षेपे [[5|4|70]] इति समासान्तो न भवति। क्षेपे इति किम्? को राजा पाटलिपुत्रे।",
    "sutra_vishesh": "समासप्रकरणम् - विशेषणपूर्वपद-कर्मधारयसंज्ञकः तत्पुरुषसमासः",
    "mahabhashyam": "",
    "sutra": "किं क्षेपे",
    "kaumudiNumber": "743",
    "kaumudiText": "कुत्सितो राजा किंराजा | यो न रक्षति ॥",
    "nyaas": "`किंसखा` इति| `अनङ सौ`  [[7|1|93]]  इत्यनङादेशः| अथ किंराजेत्यादौ `राजाहः सखिभ्यष्टच्`  [[5|4|91]]  `गोरतद्धितलुकि`  [[5|4|92]]  इति टच् समासान्तः कस्मान्न भवतीत्याह-- `किमः क्षेपे` इत्यादि| अत्र `न पूजनात्`  [[5|4|69]]  इत्यतः `न` इत्यनुवत्र्तते॥"
}


