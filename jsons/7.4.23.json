{
    "a": "7",
    "p": "4",
    "n": "23",
    "msknum": "926",
    "ssknum": "0",
    "balamanorama": "<<उपसर्गाद्ध्रस्व ऊहतेः>> - उपसर्गाद्ध्रस्व ऊहतेः । \"यादौ क्ङिति\" इति शेषपूरणम् । \"अयडि क्ङिति\" इत्यतस्तदनुवृत्तेरिति भावः । ब्राहृ समुह्रादिति । ऊह वितर्के । सम्यग्विचारयेदित्यर्थः । अत्र आशीर्लिङि यासुटः कित्त्वेन ऊकारस्य ह्यस्वः । अग्न समुह्रेति । परितः संमृज्येत्यर्थः । क्त्वादेशस्य ल्यपः कित्त्वमिति भावः । ",
    "tattvabodhini": "",
    "padamanjari": " ङितोऽसम्भवादुदाहारणं न प्रदर्शितम् । यङस्तावदजादित्वादसम्भवः । यासुटोऽपि शपा व्यवधानात् । आशिषि तु किदेव यासुट् । एवं चोहतेर्दीर्घप्रयोगनिवृत्यर्थं वचनम् । समुह्यत इत्यादिकं तु रूपं वहेरेव सम्प्रसारणे कृते सिद्धम् । अनेकार्थत्वाद्धातूनामर्थभेदोऽप्यकिञ्चित्करः । आ ऊह्यत इति । नेदं लौकिकं वाक्यं प्रयोगार्हम्, न हि तत्र धातूपसर्गयोरसंहितास्ति; ठ्संहितैकपदे नित्या नित्या धातूपसर्गयोःऽ इति स्मरणात् । तस्मादलौकिकेन प्रक्रियावाक्येनाङ्ः प्रश्लेपः प्रदर्श्यत इति ह्रस्वत्वं न कृतम्; लौकिकप्रयोगसम्पादनपरत्वाच्छास्त्रस्य । अन्ये त्वत्रापि ह्रस्वत्वं पठन्ति । ओह्यत इति । अत्रैकादेशे कृते व्यपवर्गाभावाद् ह्रस्वाभावः, ठुपसर्गादूहतेःऽ इत्युभयत आश्रयणादन्तादिवद्भावोऽपि नास्ति । समोह्यत इति । अत्रैकादेशस्यादिवद्भावात्समः परस्य ह्रस्वत्वप्रसङ्गः । ठणःऽ इत्यनुवृतेस्तु न भवति, पूर्वणैव णकारेण प्रत्याहारः एवं च रूपाश्रयोऽयं विधिरिति ताद्रूप्यानतिदेशाद् ह्रस्वाभावः ॥",
    "kashika": "उपसर्गादुत्तरस्य उहतेरङ्गस्य ह्रस्वो भवति यकारादौ क्ङिति प्रत्यये परतः। समुह्यते। समुह्य गतः। अभ्युह्यते। अभ्युह्य गतः। उपसर्गातिति किम्? ऊह्यते। ऊहतेः इति किम्? समीह्यते। यि इत्येव, समूहितम्। क्ङिति इत्येव, समूह्रो ऽयम् अर्थः। अणः इत्येव, आ ऊह्यते ओह्यते। समोह्यते।",
    "sutra_vishesh": "",
    "mahabhashyam": " उपसर्गाद्ह्रस्व ऊहतेः इह कस्मान्न भवति उपोह्यते प्रोह्यते ? ।। एकादेशे कृते व्यपवर्गाऽभावात् ।। एवमपि आ ऊह्यते ओह्यते समोह्यते इत्यत्र प्राप्नोति ।। अण(1) इति वर्तते ।। ",
    "sutra": "उपसर्गाद्ध्रस्व ऊहतेः",
    "kaumudiNumber": "2702",
    "kaumudiText": "यादौ क्ङिति | ब्रह्म समुह्यात् | अग्रिं समुह्य ॥",
    "nyaas": "`समुह्र गतः` इति| `ऊह वितर्के` (धातुपाठः-648)| यद्यपि यजादित्वात्? किति सम्प्रसारणेनैतत् सिध्यति, तथाप्यूहेरपि दीर्घस्याश्रवणं तथा स्यादित्येवमर्थमिदं ह्यस्वविधानम्| `समीह्रते` इति| `ईह चेष्टायाम्` (धातुपाठः-632)| `समूहितः` इति| क्तः| `समूहयोऽयमर्थः` इति| `ऋहलोण्र्यत्`  [[3|1|124]] | `अण इत्येव` इत्यादि| `केऽणः`  [[7|4|13]]  इत्यतोऽण्ग्रहणमनुवत्र्तते| `आ उह्रते ओह्रते, समोह्रते` इति| ह्यस्वत्वं न भवति| यद्यव्ग्रहणमनुवत्र्तते, तदा ह्यस्वविधानमनर्थकं स्यात्, उपसर्गादूहतेरुदिति वक्तव्यम्? नानर्थकम्; उत्तारार्थत्वात्--`एतेलिङि`  [[7|4|24]]  इति वक्ष्यति, तत्र `ह्यस्वः` इत्येतस्यानुवृत्तिर्यथा स्यात्॥"
}


