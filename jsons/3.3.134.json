{
    "a": "3",
    "p": "3",
    "n": "134",
    "msknum": "985",
    "ssknum": "0",
    "balamanorama": "<<आशंसावचने लिङ्>> - #आशंसावचने लिङ् । आशंसायाः प्राप्तीच्छाया भूते असंभवाद्भविष्यतीति लभ्यत इति मत्वाह —  भविष्यतीति ।आशंसायां भूतवच्चे॑त्यस्यापवादः । तदाह —  नतु भूतवदिति । गुरुश्चेदिति । गुरुरुपेयाच्चेत् क्षिप्रमधीयीयेत्याशंसे इत्यन्वयः । क्षिप्रयोगेऽपि परत्वाल्लिङेव, नतु लृडिति भावः । ",
    "tattvabodhini": "<<आशंसावचने लिङ्>> - आशंसावचने । भूतवद्वर्तमानवत्प्रत्ययोरपवादः । न भूतवदिति । न वर्तमानवदित्यपि बोध्यम् । आशंसेऽधीयीयेति । एवं प्रार्थये अधीयीय,इच्छामो वयवमधीयीमहीत्यादि ज्ञेयम् । क्षिप्रमिति । क्षिप्रयोगेऽपि परत्वाल्लिङिति भावः ।",
    "padamanjari": " अधीयीयेति । इङे लिङ्ः ठिचोऽत्ऽ, सीयुट्, लिङ्ः सलोपः, धातोरियङ्, उपसर्गेण सह सवर्णदीर्घत्वम् । क्षिप्रवचने लृट्, आशंसावचने लिङ् विप्रतिषेधेन । क्षिप्रवचने लृडित्यस्यावकाशः---क्षिप्रमध्येष्यामह इति, आशंसावचने लिङ्त्यिस्यावकाशः---आशंसे युक्तोऽधीयीयेति; इहोभयं प्राप्नोति---आशंसे क्षिप्रमधीयीयेति, लिङ् भवति विप्रतिषेधेन । तदेतदुदाहरणे दर्शयति---आशंसे क्षिप्रमधीयीयेति ॥",
    "kashika": "आशंसा येन उच्यते तदाशंसावचनम्। तस्मिन्नुपपदे धातोर् लिङ् प्रत्ययो भवति भूतवच् च इत्यस्य अयम् अपवादः। उपाध्यायश्चेदागच्छेत्, आशंसे युक्तो ऽधीयीय। आशंसे अवकल्पये युक्तो ऽधीयीय। आशंसे क्षिप्रम् अधीयीय।",
    "sutra_vishesh": "कृत्प्रत्ययप्रकरणम् - आशंसायां \"लिङ्\" प्रत्ययविधानम्",
    "mahabhashyam": "",
    "sutra": "आशंसावचने लिङ्",
    "kaumudiNumber": "2792",
    "kaumudiText": "आशंसावाचिन्युपपदे भविष्यति लिङ् स्यान्न तु भूतवत् | गुरुश्चेदुपेयादाशंसेऽधीयीय | आशंसे क्षिप्रमधीयीय ॥",
    "nyaas": "`आशंसे युक्तोऽधीयीय` इति|इङः लिङः सीयुट, उत्तमपुरुषैकवचनम्, इट्, `इटोऽत्` [[3|4|106]]  इत्यद्भावः `सार्वधातुकमपित्` [[1|2|4]]  इति ङित्त्वाद्गुणाभावः, `लिङ सलोपोऽनन्तस्य` [[7|2|79]]  इति सकारलोपः, धातोरियङ्, उपसर्गेण सह `अकः सर्वणे दीर्घः`  [[6|1|97]] | `आशंसे क्षिप्रमधीयीय`इति| अत्र यद्यपि क्षिप्रवचनमुपपदमाशंसावचनमपि, तथापि परत्वाल्लिङेव भवति, न लृट| तस्य तु यत्राशंसावचनमुपपदं नास्ति सोऽवकाशः-- `क्षिप्रमध्येषामहे`इति॥"
}


