{
    "a": "4",
    "p": "2",
    "n": "97",
    "s": "नद्यादिभ्यो ढक् ",
    "padachcheda": "नद्यादिभ्यः ५\/३  ढक्  १\/१",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  प्राग्दीव्यतोऽण् [4।1।83]   समर्थानां प्रथमाद्वा [4।1।82] ",
    "full_sutra": "",
    "siddhantakaumudi_index": "1317",
    "msknum": "1820",
    "ssknum": "0",
    "balamanorama": "<<नद्यादिभ्यो ढक्>> - नद्यादिभ्यो ढक् । माहेयमिति । मही=भूमिः, तस्यां जातादीत्यर्थः । वाराणसेयमिति । वाराणस्यां जातादीत्यर्थः ।",
    "tattvabodhini": "",
    "padamanjari": " गणे नदीति स्वरूपग्रहणम्, न संज्ञा; नद्याः मह्यादीनां पृथग्रहणात् । पौरेयमित्यादिषु पुरि भवम्, वने भवम्, गिरौ भवमिति विग्रहः । उभयमपि दर्शनं प्रमाणमिति । उभयथाप्याचार्येण शिष्याणां प्रतिपादितत्वात् ॥",
    "laghusiddhantakaumudi_index": "1074",
    "laghusiddhantakaumudi": "नादेयम्। माहेयम्। वाराणसेयम्॥",
    "kashika": "नदी इत्येवम् आदिभ्यो ढक् प्रत्ययो भवति। नादेयम्। माहेयम्। पूर्वनगरीशब्दो ऽत्र पठ्यते। पौर्वनगरेयम्। केचित् तु पूर्वनगिरी इति पठन्ति, विच्छिद्य च प्रत्ययं कुर्वन्ति, पौरेयम्, वानेयम्, गैरेयम् इति। तदुभयम् अपि दर्शनं प्रमाणम्। नदी। मही। वाराणसी। श्रावस्ती। कौशाम्बी। नवकौशाम्बी। काशफरी। खादिरी। पूर्वनगरी। पावा। मावा। साल्वा। दार्वा। दाल्वा। वासेनकी। वडवाया वृषे।",
    "mahabhashyam": "",
    "siddhantakaumudi": "नादेयम् | माहेयम् | वाराणसेयम् ॥",
    "nyaas": "यान्यत्रावृद्धानि तेभ्योऽणि प्राप्तेष वृद्धेभ्यस्तु वाराणसीत्येवमादिभ्यश्छे प्राप्तेऽपवादः| केषाञ्चित् `रोपधेतोः प्राचाम` [[4|2|122]]  इति वुञि प्राप्ते ढगारभ्यते| `पौरेयम्` इति| पुरि भवम्| वने भवं `वानेयम्`| `गैरेयम्` इति| गिरौ भवम्| `तदुभयमपि दर्सनं प्रमाणभूतम् इति| उभयथाऽप्याचार्येण शिष्याणां प्रतिपादित्वात्|गणे नदीत्येतत् स्वरूपेण ग्रहणम्, न संज्ञाग्रहणार्थम्| संज्ञाग्रहणे हि मह्रदीनां पाठोऽनर्थकः स्यात्|"
}


