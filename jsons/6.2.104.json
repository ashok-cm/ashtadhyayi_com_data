{
    "a": "6",
    "p": "2",
    "n": "104",
    "s": "आचार्योपसर्जनश्चान्तेवासिनि ",
    "padachcheda": "आचार्योपसर्जनः १\/१ (सप्तम्यर्थे प्रथमा) च ०\/० अन्तेवासिनि ७\/१",
    "anuvritti": "",
    "adhikara": " अन्त: [6।2।92] ",
    "full_sutra": "",
    "siddhantakaumudi_index": "3838",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": "",
    "laghusiddhantakaumudi_index": "0",
    "laghusiddhantakaumudi": "",
    "kashika": "आचार्योपसर्जनान्तेवासिवाचिनि उत्तरपदे दिक्शब्दा अन्तोदात्ताः भवन्ति। पुर्वपाणिनीयाः। अपरपाणिनीयाः। पूर्वकाशकृत्स्नाः। अपरकाशकृत्स्नाः। आचार्योपसर्जनः इति किम्? पूर्वशिष्याः। अन्तेवासिनि इति किम्? पूर्वपाणिनीयं शास्त्रम्।",
    "mahabhashyam": "",
    "siddhantakaumudi": "आचार्योपसर्जनान्तेवासिनि परे दिक्शब्दा अन्तोदात्ता भवन्ति | पूर्वपाणिनीयाः | आचार्येति किम् | पूर्वान्तेवासी | अन्तेवासिनि किम् | पूर्वपाणिनीयं शास्त्रम् |",
    "nyaas": "`आचार्योपसर्जनश्च` इति| सुपां सुर्भवतीति सप्तम्येकवचनस्य स्थाने प्रथमैकवचनम्, एतच्चान्तेवासिविशेषणम्| `आचार्योपसर्जनान्तेवाचिन्युत्तरपदे` इति| आचार्य उपसर्जनम्प्रधानं यस्य अन्तेवासिनः स तथोक्तः| आचार्योपसर्जनश्चान्तेवासी चाचार्योपसर्जनान्तेवासी, तं वक्तुं शीलं यसयोत्तरपदस्य तदाचार्योपसर्जनान्तेवासिवाचि| `पूर्वपाणिनीयाः` इति| `पूर्वापर`  [[2|1|57]]  इत्यादिना समासः पाणिनेराचार्यस्यान्तेवासिनः पाणिनीयाः, अत्रान्तेवासिनः प्राधान्येनोच्यन्ते प्रत्ययान्तेन; आचार्यस्तु तद्विशेषणत्वादुपसर्जनभावेनेत्याचर्योपसर्जनान्तेवासिवाच्युत्तरपदं भवति| `पूर्वकाशकृत्स्नाः` इति| काशकृत्स्नस्येमे काशकृत्स्नाः, औत्सर्गिकोऽण्|`पूर्वपाणिनीयं शास्त्रम्` इति| पाणिना प्रोक्तं पाणिनीयम्, अत्राचार्योपसर्जनशास्त्रवाच्युत्तरपदम्, न त्वाचार्योपसर्जनान्तेवासिवाचि॥"
}


