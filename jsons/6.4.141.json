{
    "a": "6",
    "p": "4",
    "n": "141",
    "s": "मन्त्रेष्वाङ्यादेरात्मनः ",
    "padachcheda": "मन्त्रेषु ७\/३ आङि ७\/१ आदेः ६\/१ आत्मनः ६\/१",
    "anuvritti": "",
    "adhikara": " अङ्गस्य [6।4।1]  असिद्धवदत्राभात् [6।4।22]  भस्य [6।4।129] ",
    "full_sutra": "",
    "siddhantakaumudi_index": "3554",
    "msknum": "2299",
    "ssknum": "0",
    "balamanorama": "",
    "tattvabodhini": "",
    "padamanjari": "  आङिति पूर्वाचार्यप्रक्रियया तृतीयैकवचनस्य ग्रहणम् ।  आङेऽन्यत्रापि दृश्येत इति । तस्मादाङीति न वक्तव्यमित्यर्थः । आतः इत्यनुवृतेरादेरित्यपि शक्यमकर्तुम् । त्मन्येति । सप्तम्येकवचनस्य याशब्द आदेशः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "मन्त्रेषु आगि परतः आत्मनः आदेर्लोपो भवति। त्मना देवेभ्यः। त्मना सोमेषु। मन्त्रेषु इति किम्? आत्मना कृतम्। आङि इति किम्? यदात्मनस्तन्नो वरिष्ठा। आगो ऽन्यत्र अपि दृश्यते। त्मन्या समञ्जन्।",
    "mahabhashyam": " मन्त्रेष्वाङ्यादेरात्मनः (3139) (अतिव्याप्त्यापादकभाष्यम्) मन्त्रेष्वात्मनः प्रत्ययमात्रे लोपः प्रसङ्क्तव्यः । इहापि यथा स्यात्---त्मन्या समञ्जन् । त्मनोरन्तरस्थ इति ।। (अतिव्याप्तिनिरासभाष्यम्) यदि प्रत्ययमात्रे लोप उच्यते कथं आत्मन एव निर्मिमीष्व इति ? तस्मान्नार्थः प्रत्ययमात्रलोपेन । कथं---त्मन्या समञ्जन्, त्मनोरन्तरस्थ इति ? छान्दसत्वात्सिद्धम् । दृष्टानुविधिश्छन्दसि भवति ।। (6610 सूत्रांशप्रत्याख्यानवार्तिकम् ।। 1 ।।) - आदिग्रहणानर्थक्यमाकारप्रकरणात् - आदिग्रहणं चानर्थकम् । किं कारणम् ? आकारप्रकरणात् । आतः इति वर्तते ।। ",
    "siddhantakaumudi": "आत्मन्शब्दस्यादेर्लोपः स्यादाङि | त्मना देवेषु (त्मना॑ दे॒वेषु॑) |",
    "nyaas": "`आङ` इति तृतीयैकवचनस्यैषा संज्ञा पूर्वाचार्यैर्विहिता| `आङोऽन्यत्रापि दृश्यते` इति| `मन्त्रेषु` इति बहुवचननिर्देशादेतल्लभ्यते| बहुवचननिर्देशेन ह्रयमर्थः सूचितः--बहुविषयोऽयं निर्देश इति| एवञ्च बहुविषयो भवति यद्याङोऽन्यत्रापि क्वचिद्भवति, नान्यथा| `त्मान्यासमञ्जत` इति| सप्तम्येकवचने| अत्रादिलोपः| आदिग्रहणमुत्तरार्थम्| इह तु पूर्वसूत्रात्? `आतः`  [[6|4|140]]  इत्यनुवृत्तेरन्तरेणाप्यादिग्रहणमादेरेवलोपो भवतीति शक्यते विज्ञातुम्॥"
}


