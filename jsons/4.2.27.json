{
    "a": "4",
    "p": "2",
    "n": "27",
    "s": "अपोनप्त्रपान्नप्तृभ्यां घः ",
    "padachcheda": "अपोनप्तृ-अपान्नप्तृभ्याम् ५\/२ घः  १\/१",
    "anuvritti": "सा १\/१ [4।2।24] , अस्य  ६\/१  [4।2।24], देवता  १\/१ [4।2।24]",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  प्राग्दीव्यतोऽण् [4।1।83]   समर्थानां प्रथमाद्वा [4।1।82] ",
    "full_sutra": "\"सा अस्य देवता\" (इति) अपोनप्तृ-अपान्नप्तृभ्याम् घः",
    "siddhantakaumudi_index": "1229",
    "msknum": "0",
    "ssknum": "0",
    "balamanorama": "<<अपोनप्त्रपान्नप्तृभ्यां घः>> - अपोनप्त्रपांनपतृभ्यां घः । प्रत्ययसंनियोगेनेति । घप्रत्ययसंनियोगेन अपोनपाच्छब्दस्य अपोनप्तृभावः, अपांनपाच्छब्दस्य अपांनप्तृभावश्च निपात्यत इत्यर्थः । अत एवेति । घप्रत्ययसंनियोगेनैव उक्तादेशविधेरित्यर्थः । अत्र घप्रत्ययाऽभावान्नोक्तादेशाविति भावः । ",
    "tattvabodhini": "<<अपोनप्त्रपान्नप्तृभ्यां घः>> - उक्तं रुपमिति ।नपात्इत्यस्यनृप्त॑इति रूपमित्यर्थः ।शतरुद्राद्धश्च । शतं रुद्रा इति । शतशब्दोऽनन्तवचनः । सौमिति ।हलस्तद्धितस्ये॑ति यलोपः ।",
    "padamanjari": " अपोनपात् अपांनपादिति देवतानामधेये इति । पृषोदरादित्वादनयोः साधुत्वम् । तयोस्तु प्रत्ययसन्नियोगेनेति । एवं च अपोनपाते अनुब्रूहि, अपांनपातेऽनुब्रूहि, अपोनपातं यज, अपां नपातं यजेति सम्प्रैषः । वेदे तु अपोनप्त्रे स्वाहेति छान्दसः प्रयोगः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "अपोनप्तृ अपांनप्तृ इत्येताभ्यां घः प्रत्ययो भवति सा ऽस्य देवता इत्यस्मिन् विषये। अणो ऽपवादः। अपोनप्त्रियं हविः, अपांनप्त्रियम्। अपोनपादपांनपादिति देवताया नामधेये एते। तयोस् तु पत्ययसन्नियोगेन रूपम् इदं निपत्यते।",
    "mahabhashyam": " अपोनप्त्रपांनप्तृभ्यां घः (1450) (घप्रत्ययाधिकरणम्) (प्रैषविचारकभाष्यम्) अथ यदपोनप्त्रियम्, अपांनप्त्रियं हविः, कथं तस्य संप्रैषः कर्तव्यः? अपोनपातेऽनुब्रूहि, अपांनपातेऽनुब्रूहि। अपोनप्त्रपांनप्तृभावः कस्मान्न भवति? प्रत्ययसन्नियोगेन ऋकारान्तत्वमुच्यते, तेनासति प्रत्यये न भवितव्यम्।। ",
    "siddhantakaumudi": "अपोनप्त्रियम् | अपान्नप्त्रियम् | अपोनपात् अपान्नपाच्च देवते | प्रत्ययसंनियोगेन तूक्तं रूपं निपात्यते | अत एवापोनपाते अपान्नपातेऽनुब्रूहीति प्रैषः ॥",
    "nyaas": "अपोनपात्, अपान्नपादिति यद्येते देवतानामधेयेतत् कथमेतद्विलक्षणं प्रकृतिरूपं सूत्रे श्रूयते? इत्याह--`तयोस्तु प्रत्ययसन्नियोगेन` इत्यादि॥"
}


