{
    "a": "6",
    "p": "4",
    "n": "18",
    "msknum": "0",
    "ssknum": "0",
    "balamanorama": "",
    "tattvabodhini": "<<क्रमश्च क्त्वि>> - झलादावितीति ।जान्तनशा॑मिति सूत्रे वक्तव्यमित्यर्थः ।",
    "padamanjari": "  अनुनासिकस्य क्विझलोः क्ङिति इति नित्यस्य दीर्घस्यापवादोऽयं विकल्पः । उपधाया इति । यद्यप्युपधाग्रहणं पूर्वमेव निवृतम्, तथापि अचश्च इत्युपस्थानाद्, अन्यस्य चाचोऽसम्भावदेवमुक्तम् ।  क्रमित्वेति । उदितो वा इति पक्षे इट् । बहिरङ्गोऽपि ल्यबादेश इति । एतच्च अदो अग्धिर्ल्यप्ति किति इत्यत्र ल्यब्ग्रहणेन ज्ञापितम् ॥",
    "kashika": "क्रम उपधाया विभाषा दिर्घो भवति क्त्वा प्रत्यये झलादौ परतः। क्रन्त्वा, क्रान्त्वा। झलि इत्येव, क्रमित्वा। प्रक्रम्य, उपक्रम्य इति बहिरङ्गो ऽपि ल्यबादेशो ऽन्तरङ्गानपि विधीन् बाधते इति पूर्वम् एव दीर्घत्वं न प्रवर्तते।",
    "sutra_vishesh": "",
    "mahabhashyam": "",
    "sutra": "क्रमश्च क्त्वि",
    "kaumudiNumber": "3329",
    "kaumudiText": "क्रम उपधाया वा दीर्घः स्यात् झलादौ क्त्वि परे | क्रान्त्वा | क्रन्त्वा | झलि किम् | क्रमित्वा | पूङश्च <{3050}> इति वेट् | पवित्वा | पूत्वा ॥",
    "nyaas": "`अनुनासिकस्य क्विझलोः`  [[6|4|15]]  इत्यादिना नित्ये प्राप्ते विकल्पार्थ वचनम्| `उपधायाः` इति| कुत एतत्? `अचश्च`  [[1|2|28]]  इत्यस्योपस्थानादुपधाया एव क्रमोऽच्त्वात्| `क्रमित्वा` इति| `उदितो वा`  [[7|2|56]]  इति पक्ष इडागमः| `प्रक्रम्य` इति| `समासेऽनञ्पूर्वेक्त्वो ल्यप्`  [[7|1|37]] | ननु दीर्घत्वं कत्वाप्रत्ययमपेक्षत इत्यन्तरङ्गम्| ल्यबादेशस्त्वनेकपदाश्रयत्वात्? समासमपेक्षमाणो बहिरङ्गो भवति| तत्रान्तरङ्गत्वाल्लयबदेशात्? प्रागेव झलादौ दीर्घत्वं कस्मान्न भवति? इत्याह--`बहिरङ्गोऽपि` इत्यादि| `अदो जग्धिर्ल्यप्ति किति`  [[2|4|36]]  इत्यत्र ज्ञापितमेतत्--`बहिरङ्गो ल्यबादेशोऽन्तरङ्गान्? विधीन्? बाधते` इति॥"
}


