{
    "a": "4",
    "p": "1",
    "n": "149",
    "msknum": "0",
    "ssknum": "0",
    "balamanorama": "<<फेश्छ च>> - फेश्छ च ।छे॑ति लुप्तप्रथमाकम् । यमुन्दस्येति ष यमुन्दो नाम सुवीरदेशे कश्चित् । यामुन्दायनिरिति । यामुन्दायनेरपत्यं युवेत्यर्थे कुत्सनाऽभावाच्छठगभावेतस्यापत्य॑मित्यण् ।ण्यक्षत्रियार्षे॑ति तस्या लुगित्यर्थः । तैकायनिरिति । तैकायनेरपत्यं युवेत्यर्थेऽसौवीरत्वाच्छठगभावेतस्यापत्य॑मित्यण् । \"ण्यक्षत्रिये\" ति तस्य लुगित्यर्थः । तैकायनिरिति । तैकायनेरपत्यं युवेत्यर्थेऽसौवीरत्वाच्छठगभावेतस्यापत्य॑मित्यण् ।ण्यक्षत्रिये॑ति तस्य लुगिति भावः । ",
    "tattvabodhini": "",
    "padamanjari": " यमुन्दश्चेत्यादि । अत्र वार्ष्यायणीति शब्दरूपापेक्षाया नपुंसकनिर्देशः । फिञ इति । फिञन्ता इत्यर्थः । स्मृता इति । एते त्रयः फिञन्ताः प्रकृतयः स्मृता इत्यर्थः । सौवीरेषु च कुत्सायामिति । पुनश्चकारो वृतभङ्गभयान्न पठितः । बहुलग्रहणात्सिद्धोऽयमर्थः पूर्वं वृत्तिकृता दर्शितः, इदानीं तु श्लोकवार्तिककारेणेत्यपौनरुक्त्यम् । सुयामशब्दोऽपि तिकादिः । वृषस्यापत्यं वार्ष्यायणिः । अयमपि तिकादिरेव, ठ्दगुकोसलकर्मारच्छागवृषाणां युड् वादिष्टस्यऽ इति वचनाद् आयनादेशे कृते युडागमः ॥",
    "kashika": "कुत्सने इत्येव, सौवीरेषु इति च। फेः इति फिञो ग्रहणं न फिनः, वृद्धाधिकारात्। फिञन्तात् प्रातिपदिकात् सौवीरगोत्रादपत्ये छः प्रत्ययो भवति, चकाराट् ठक्, कुत्सने गम्यमाने। यमुन्दस्य अपत्यं, तिकादिभ्यः फिञ् [[4|1|154]]। तस्यपत्यं यामुन्दायनीयः, यामुन्दायनिकः। कुत्सने इत्येव, यामुन्दायनिः। फिञन्तादौत्सर्गिकस्य अण आगतस्य ण्यक्षत्रियार्षञितो यूनि लुगणिञोः [[2|4|58]] इति लुक्। सौवीरेसु इत्येव, तैकायनिः। यमुन्दश्च सुयामा च वार्ष्यायणिः फिञः स्मृताः। सौवीरेषु च कुत्सायां द्वौ योगौ शब्दवित् समरेत्।",
    "sutra_vishesh": "प्राग्दीव्यतीयः अर्थः 1 - \"छ\", \"ठक्\" प्रत्ययविधानम्",
    "mahabhashyam": "",
    "sutra": "फेश्छ च",
    "kaumudiNumber": "1173",
    "kaumudiText": "फिञन्तासौवीरगोत्रादपत्ये छः ठक् च कुत्सने गम्ये | यमुन्दस्यापत्यं यामुन्दायनिः | तिकादित्यात् फिञ् | तस्यापत्यं यामुन्दायनीयः - यामुन्दायनीकः | कुत्सने किम् ? यामुन्दायनिः | औत्सर्गिकस्यणो ण्यक्षत्रिया-<{1276}> इति लुक् | सौवीर- इति किम् ? तैकायनिः ॥",
    "nyaas": "`यमुन्दश्च`इत्यादि| येभ्योऽनेन सूत्रेण छठकाविष्येते, तेषामनेन श्लोकेन परिगणनं क्रियते, तत्तु बहुलग्रहणानुवृत्तेरेव लभ्यत इत्येवं तद्वेदितव्यम्| यमुन्दमुद्दिश्य वृत्तिकारेणैवोदाहरणं दर्शितम्| इतरयोस्तु दर्शयामः-- सुयाम्नोऽपत्यं, फिञ्-- सौयामायनिः,तस्यापत्यं सौयामायनिकः| वृषस्यापत्यं,फिञ्, तस्य वाध्र्यायणिः, तस्यापत्यं वाष्र्यायणीयः,वाष्र्यायणिकः| एते यमुन्दादयः शब्दाः फिञः स्मृताः = फिञन्ता विज्ञाताः| `गोत्रस्त्रियाः कुत्सने ण च`  [[4|1|147]]  इत्यादयश्चत्वारो योगाः| तत्राद्यः कुत्सन एव, अन्त्यः सौवीरेष्वेव| मध्यमौ तु द्वौ सौवीरेषु कुत्सायाञ्च शब्दवित्स्मरेत् जानीयात्॥"
}


