{
    "a": "5",
    "p": "3",
    "n": "115",
    "msknum": "0",
    "ssknum": "0",
    "balamanorama": "<<वृकाट्टेण्यण्>> - वृकाट्टेण्यण् । वृको नाम कश्चिदायुधजीविसङ्घः । स एव वार्केण्यः । आदिवृद्धिः । रपरत्वम् । जातिविशेषादिति । वृको नाम कश्चिन्मनुष्यखादी चतुष्पाज्जातिविशेषः प्रसिद्धः,तस्मान्नेत्यर्थः । ",
    "tattvabodhini": "",
    "padamanjari": " पार्श्व इत्यादि। पर्शू, रक्षस्, असुर--इत्येते जनपदशब्दाः, तत्राकारान्ताद्बहुष्वपत्येषु ठ्जनपदशब्दात्क्षत्रियादञ्ऽ इत्यञ्, इतराभ्याम् ठ्द्व्यञ्मगधऽ इत्यादिनाण्, तद्राजत्वाल्लुक्, पुनः सङ्घविवक्षायामनेनाण्। यौधेय इति। युधेतेऽसौ, युधेरिगुपधलक्षणः कः--युधा, तस्य अपत्यम् ठ्द्व्यचःऽ इति ढक्, तदन्तात्सङ्घरूपविवक्षायामनेनाञ्--यौधेय इत्याद्यौदातं भवति। तथा यौधेयस्याङ्को लक्षणं वा यौधेय इति--सङ्घाङ्कलक्षणेष्वञ्लक्षणोऽण् भवति। एतेन यौधेयादिषु ये ढगन्तास्ते सर्वे व्याख्याताः। यौधेयादीनामस्मिन्प्रदेशे न पाठः, पठिता हि ते चतुर्थे--ठ्न प्राच्यभार्गादियौधेयादिभ्यःऽ इत्यत्र ॥",
    "kashika": "आयुधजीविसङ्घातिति वर्तते। वृकशदातायुधजीविनः स्वार्थे टेण्यण् प्रत्ययो भवति। टकारो ङीबर्थो, णकारो वृद्ध्यर्थः। वार्केण्यः, वार्केण्यौ, वृकाः। आयुधजीविसङ्घविशेषणं, जातिशब्दान् मा भूत्। कामक्रोधौ मनुस्याणां खादितारौ वृकाविव।",
    "sutra_vishesh": "",
    "mahabhashyam": "",
    "sutra": "वृकाट्टेण्यण्",
    "kaumudiNumber": "2068",
    "kaumudiText": "आयुधजीविसङ्घवाचकात्स्वार्थे | वार्केण्यः | आयुधेति किम् | जातिशब्दान्मा भूत् ॥",
    "nyaas": "यदि वाहीकेषु वृकशब्दस्य वाच्य आयुधजीविसङ्घो भवति, ततो ञ्यटि प्राप्तेऽन्यत्राप्ताप्त एव कस्मिश्चित्? प्रत्ययविधानं वेदितव्यम्| `वृकाविव` इति| वृकशब्दोऽत्र जातिवचनः॥"
}


