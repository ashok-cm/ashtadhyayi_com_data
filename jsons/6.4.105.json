{
    "a": "6",
    "p": "4",
    "n": "105",
    "s": "अतो हेः ",
    "padachcheda": "अतः ५\/१ हेः ६\/१",
    "anuvritti": " लुक् १\/१ [6।4।104]",
    "adhikara": " अङ्गस्य [6।4।1]  असिद्धवदत्राभात् [6।4।22] ",
    "full_sutra": "अत: अङ्गात्   हे: लुक्",
    "siddhantakaumudi_index": "2202",
    "msknum": "445",
    "ssknum": "386",
    "balamanorama": "<<अतो हेः>> - अतो हेः । \"अत\" इति पञ्चमी । हेरिति षष्ठी ।चिणो लु॑गित्यतो लुगित्यनुवर्तते । तदाह — अतः परस्येति । भवेति । हिविधानं तु स्तुहीत्याद्यर्थमिति भावः । भवतादिति । आशिषि लोटः सिपि तस्यसेह्र्रपिच्चे॑ति हिभावे शपि गुणावादेशयोः \"अतो हे\" रिति लुकं परत्वाद्बाधित्वातुह्रो॑रिति पक्षे तातङिति भावः । भवतमिति । थसि शपि गुणेऽवादेशे चभव थस् इति स्थिते॒लोटो लङ्व॑दिति लङ्वत्त्वात्तस्थस्थमिपामितिथसस्तमादेशे रूपम् । एवं भवतेति । थस्य तादेश इति विशेषः । ",
    "tattvabodhini": "<<अतो हेः>> - भवतादिति । लुगपेक्षया परत्वाद्धेस्तातङ्, अन्तरङ्गमेव लुग्बाधते न तु परमिति भावः॥",
    "padamanjari": "  गच्छेति । इषुगमियमां च्छः । घावेति । घावु गातिशुध्योः, पाध्नादिसूत्रेण सर्तेर्धावादेशः ।  लुनीहीति । प्वादीनां ह्रस्वः ई हल्यघोः । ननु चात्रानवर्णान्तत्वादेष न भविष्यति, ईत्वमेव हि परत्वाद्भवति तत्राह - इत्वस्येति । नन्वेवमप्युतरसूत्रे उतः, प्रत्ययात् इति यदुपातमुपाधिद्वयं तस्मादेवात्र प्रत्युदाहरणद्वयेऽपि न भविष्यति । यदि च लुनीहीत्यत्र परत्वादीत्वं भवति, ततोऽसिद्धत्वं नास्ति, विप्रतिषेधविषये तदभावस्योक्तत्वात् । तस्मादत इत्यस्य इहि, अधीहीति प्रत्युदाहरणम्, तपरकरणस्य - याहि, वाहिति ॥",
    "laghusiddhantakaumudi_index": "418",
    "laghusiddhantakaumudi": "अतः परस्य हेर्लुक्। भव। भवतात्। भवतम्। भवत।",
    "kashika": "अकारान्तादङ्गादुत्तरस्य हेः लुग् भवति। पच। पठ। गच्छ। धाब। अतः इति किम्? युहि। रुहि। तपरकरणं किम्? लुनीहि। पुनीहि। ईत्वस्य असिद्धत्वादकार एव भवति।",
    "mahabhashyam": "",
    "siddhantakaumudi": "अतः परस्य हेर्लुक्स्यात् | भव | भवतात् | भवतम् | भवत ॥",
    "nyaas": "`गच्छ` इति| गमेर्लोट्, `इषुगमियमां छः`  [[7|3|77]]  इति छत्वम्| `धाव` इति| `धावु गतिशुद्ध्योः` (धातुपाठः-601) अथ वा सर्त्तेः `पाघ्रा`  [[7|3|78]]  इत्यादिना धावादेशः| `युहि, रुहि` इति| अदावित्वाच्छपो लुक्| `लुनोहि, पुनीह` इति| `प्वादीनां ह्यस्वः`  [[7|3|80]]  इति ह्यस्वत्वम्, `ई हल्यधोः`  [[6|4|113]]  इतीत्त्वम्| ननु चेत्त्वे कृते सत्यनकारान्तत्वान्न भविष्यति, ततः किमेतन्निवृत्त्यर्थेन तपरकरणेन? इत्यत आह--`ईत्वसय` इत्यादि| असिद्धत्वान्तु पूर्ववत्॥"
}


