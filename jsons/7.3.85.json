{
    "a": "7",
    "p": "3",
    "n": "85",
    "msknum": "673",
    "ssknum": "0",
    "balamanorama": "<<जाग्रोऽविचिण्णल्ङित्सु>> - जाग्रोऽवि । \"जाग्र\" इति षष्ठी । \"मिदेर्गुणः\" इत्यतो गुण इत्यनुवर्तते । तदाह — जागर्तेर्गुणः स्यादिति ।अविचिण्णल्ङित्स्वि॑ति च्छेदः । वि चिण् णल् हित् एषां द्वन्देव नञ्समासः । तदाह —  विचिण्णल्ङिद्भ्योऽन्यस्मिन्निति । चिण्णल्पर्युदासाद्वृद्धिविषयेऽप्यस्य प्रवृत्तिः । ङित्पर्युदासाद्गुणप्रतिषेधविषयेऽप्यस्य प्रवृत्तिः । तदाह — वृद्धिविषये चेति । जजागतुरिति । अत्र कित्त्वेऽपि गुणः । जजागरुः । जजागरिथ जजागरथुः जजगार । जजागार — जजागर, जजागरिव जजागरिम । विचिण्णल्ङित्सु तु न गुणः । वि — जागृविः । चिण् — अजागारि । णल् — जजागार । ङित् — जागृतः । वृद्धिविषये यथा ण्वुलि —  जागरकः । प्रतिषेधविषये यथा — जजागरतुः । कित्त्वेऽपि गुण इत्याद्यूह्रम् ।जागरिता । जागरिष्यति । जागर्तु —  जागृतात् जागृताम् जाग्रतु । जागृहि — जागृतात् जागृतम् जागृत । जागराणि जागराव जागराम । लङ्याह —  अजागरति । तिपि इकारलोपे हल्ङ्यादिना तकारलोपे रेफस्य विसर्ग इति भावः । अभ्यस्तत्वाल्लङो जेरदादेशे प्राप्ते आह —  अब्यस्तत्वाज्जुसिति ।सिजब्यस्तविदिभ्यश्चे॑त्यनेनेति भावः । जक्षित्यादित्वादभ्यस्तत्वम् । अजागृ उस् इति स्थितेसार्वधातुकमपि॑दिति ङित्त्वादविचिण्णल्ङित्स्विति पर्यादासादप्राप्ते गुणे आह —  ",
    "tattvabodhini": "<<जाग्रोऽविचिण्णल्ङित्सु>> - जाग्रोऽविचिण्णल् । ङिद्भ्योऽन्यस्मिन्निति । जागृविः । विशब्देन वादिप्रत्ययो गृह्रते ।इकारस्तूच्चारणार्थ॑ इति वदतां मते क्वसावपि न भवति । जजागृवान् । जजागृवांसौ । चिण्- अजागारि । णल्- जजागार । ङित् — जागृतः । जागृथः । वृद्धिविषये इति । ण्वुलि —  जागरकः । घञि —  जागरः । णिचि —  जागरयति । नचैतेषु गुणे कृतेऽपिअत उपधायाः॑ इति वृद्धिः स्यादिति वाच्यं, गुणविधेश्चिण्णल्प्रतिषेधस्य चाऽ‌ऽनर्थक्यापत्तेः ।",
    "padamanjari": " अविचिण्णल्ङ्त्सु पिरत इति । विचिण्णलिङ्द्भ्योऽन्ये ये प्रत्ययास्तेषु परत इत्यर्थः । जागारयतीत्यादीनि वृद्धिविषये उदाहरणानि । जागरितः, जागरितवानिति प्रतिषेधविषये । किं पुनः कारणं वृद्धिप्रतिषेधविषयाण्येवोदाहरणानि उपन्यस्तानि ? तत्राह---वृद्धिविषये, प्रतिषेधविषये चेति । अन्यत्र पूर्वेणैव गुणस्य सिद्धत्वादेतद्विषय एवायं गुणः, तत्राप्युभयविषयः, कथम् ? चिण्णलोः प्रतिषेधात् वृद्धिविषये तावद्भवति, ङ्त्प्रितिषेधात् प्रतिषेधविषयेऽपीति । तस्मिन्कृत इति । ठङ्गवृते पुनर्वृतौऽ इत्येतदनाश्रित्योच्यते । सा न भवतीति । किं कारणम् ? इत्याह---यदि हीति । यद्यपि जागरितः, जगरितवानित्यत्र गुणविधिश्चरितार्थः, तथापि वृद्धिविषयेऽप्येतद्विधानमित्युक्तम्, तत्रास्यानर्थक्यमुच्यते । किञ्चेत्याह---चिण्णलोश्चेति । यदि गुणे कृते ठत उपधायाऽ इति वृद्धिः स्याच्चिण्णलोर्गुणप्रतिषेधोऽनर्थकः स्यात् । अस्तु तत्रापि गुणः; वृद्धौ सत्यामजागारि, जजागारेति सिद्धम् । जागृत इति । लट्, तस्, अदादित्वाच्छपो लुक्, ठ्सार्वधातुकमपित्ऽ इति ङ्त्विम् । अत्र वीति केचिदिति । ठविचिण्णल्ङ्त्सुऽ इत्यित्र यो वकारात्पर इकारस्तमुच्चारणार्थं वर्णयन्ति, तत्र ठ्यस्मिन्विधिःऽ इति वकारादौ प्रतिषेधः । किमर्थं पुनस्त एवं वर्णयन्ति ? इत्यत आह---क्वसावपीति । जजागृवानिति । ठ्नेड्वशि कृतिऽ इति इट्प्रतिषेधः । तत्र क्रादिनियमादिट् प्राप्तः ठ्वस्वेकाजाद्घसाम्ऽ इति नियमान्न भवति । ये तु क्विपो लोपाद्वर्णाश्रये प्रत्ययलक्षणप्रतिषेधाच्च पर्युदासं नेच्छन्ति, तेषां जागरिति गुणो भवत्येव । अन्ये त्वाहुः---यथा अतृणेडिति प्रत्ययलक्षणेनेभागमी भवति, वर्णस्य प्रत्ययविशेषणत्वात्; एवं क्विपोऽपि पर्युदासः, ततस्तु जागृदिति भवति । चोदयति---कथमजागरुरिति । एवं मन्यते--प्रसज्यप्रतिषेधोऽयं विचिण्णल्ङ्त्सु नि भवतीति, ततश्च ठ्जुसि चऽ इत्यस्यापि गुणस्य प्रतिषेधः स्यात्, तथोतमे णलि णित्वाभावपक्षे गुण इष्यते--ठ्सार्वधातुकार्धधातुकयोःऽ इति, तस्यापि प्रतिषेधः प्राप्नोतीति । परिहरति---नाप्रतिषेधादिति । नायं दोषः, कुतः ? अप्रतिषेधात् । नायं प्रसज्यप्रतिषेधः, कस्तर्ह्ययम् ? इत्याह---अविचिण्णल्ङ्त्स्विति पिर्यदासोऽयमिति । पर्युदासे हि विचिण्णल्ङ्त्सु नि विधिर्न प्रतिषेधः, ततोऽन्यत्र विधानम्, तेन जुसि णलि च लक्षणान्तरेण प्राप्तो गुणो भवत्येव । प्रसज्यप्रतिषेधेऽप्याह---अथ वेति । ठनन्तरस्य विधिर्वा भवति प्रतिषेधो वाऽ इति भावः । केचिद्दर्विरित्यत्र गुणदर्शनादौणादिकं विच्प्रत्यययं वर्णयन्ति, तेषां जागृविरित्यत्र गुणः प्राप्नोति । न च वेः प्रतिषेधवैयर्थ्यम्; क्विपि क्वसौ च चरितार्थत्वात् । तस्माज्जागर्तेः किद्वक्तव्यः ॥",
    "kashika": "जागु इत्येतस्य अङ्गस्य गुणो भवति अविचिण्णल्ङित्सु परतः। जागरयति। जागरकः। साधुजागरी। जागरंजागरम्। जागरो वर्तते। जागरितः। जागरितवान्। वृ̄द्धिविषये प्रतिषेधविषये च यथा स्यातिति जागर्तेरयं गुणः आरभ्यते। तस्मिन् कृते या अत उपधायाः [[7|2|116]] वृद्धिः प्राप्नोति सा न भवति। यदि हि स्यातनर्थक एव गुणः स्यात्, चिण्णलोश्च प्रतिषेधवचनम् अनर्थकम्। अविचिण्णल्ङित्सु इति किम्? जृ̄शृ̄स्तृर्जागृभ्यः क्विन् जागृविः। चिण् अजागारि। णल् जजागार। ङित् जागृतः। जागृथः। वि इति केचिदिकारम् उच्चारणार्थं वर्णयन्ति, क्वसावपि वकारादौ गुणो न भवति। जजागृवान्। अजागरुः, अहं जजागर इत्यत्र प्रतिषेधः प्राप्नोति? न, अप्रतिषेधात्। अविचिण्णल्ङित्सु इति पर्युदासो ऽयम्, अथवा जाग्रः इति प्रप्तिरसावानन्तर्याद् विचिण्णल्ङित्सु प्रतिषिध्यते। या तु जुसि च [[7|3|83]], सार्वधातुकार्धधातुकयोः [[7|3|84]] इति च प्राप्तिः , सा न प्रतिषिध्यते।",
    "sutra_vishesh": "",
    "mahabhashyam": " जाग्रोऽविचिण्णल्ङित्सु ःथ्द्य;ह जागरयति जागरक ःथ्द्य;ति गुणे कृते रपरत्वे चाऽत उपधाया ःथ्द्य;ति वृद्धिः प्राप्नोति तस्याः प्रतिषेधो वक्तव्यः चिण्णलोः प्रतिषेधसार्मथ्यादन्यत्र गुणभूतस्य वृद्धिप्रतिषेधः यदयमचिण्णलोरिति प्रतिषेधं शास्ति तज्ज्ञापयत्याचार्यो न गुणाभिनिर्वृत्तस्य वृद्धिर्भवतीति ।। किं पुनरयं पर्युदासो--यदन्यद्विचिण्णल्ङिभ्द्य ःथ्द्य;ति, आहोस्वित्प्रसज्याऽयं प्रतिषेधो--विचिण्णल्ङित्सु नेत्ति ? ।। कश्चाऽत्र विशेषः ? प्रसज्य प्रतिषेधे जुसि गुणप्रतिषेधप्रसङ्गः उत्तमे च(2) णलि प्रसज्य प्रतिषेधे जुसि गुणप्रतिषेधः प्राप्नोति -- अजागरुः । । उत्तमे च णलि । । उत्तमेचणलि प्रतिषेधः प्राप्नोति--अहं जजागर(3) न वाऽनन्तरस्य प्रतिषेधात् । न वैष दोषः ।। किं कारणम् ? ।। अनन्तरस्य प्रतिषेधात् । अनन्तरं यद्गुणविधानं(4) तस्य प्रतिषेधः ।। कुत एतत् ? ।। अनन्तरस्य विधिर्वा भवति प्रतिषेधो वेति । जुसि पूर्वेण गुणविधानम् जुसि पूर्वेण गुणो विधीयते जुसि चेति । णलि च (णलि(5) च ) । किम् ? ।। न वानन्तरस्य(6) प्रतिषेधादित्येव । णलि च पूर्वेण गुणो विधीयते--सार्वधातुकार्धधातुकयोरिति ।। अथ वा पुनरस्तु पर्युदासः अतोऽन्यत्र विधाने वावगुणत्वम् अतोऽन्यत्र विधाने वावगुणत्वं वक्तव्यम् । जागृविः । न वा पर्युदाससार्मथ्यात् न वा वक्तव्यम् ।। किं कारणम् ? ।। (ठपर्युदाससार्मथ्यात्) । पर्युदाससार्मथ्यादत्र गुणो न भविष्यति ।। अस्त्यन्यत्पर्युदासे प्रयोजनम् ।। किम् ? ।। क्विबर्थं पर्युदासः स्यात् । शुद्धपरस्य विशब्दस्य प्रतिषेधेग्रहणम्, अनुनासिकपरश्च क्वौ विशब्दः ।। वस्वर्थन्तर्हि पर्युदासः स्यात् जागृवांसो अनुग्मन् ।। कथं पुनर्वेः पर्युदास उच्यमानो वस्वर्थः(2) शक्यो विज्ञातुम् ? ।। सार्मथ्याद्वस्वर्थमिति विज्ञास्येत । वस्वर्थमिति चेन्न सार्वधातुकत्वात्सिद्धम् वस्वर्थमिति चेत्तन्न ।। किं कारणम् ? ।। सार्वधातुकत्वात्सिद्धम् । ( सार्वधातुकत्वात्सिद्धमेतत् ) ।। कथं सार्वधातुकसंज्ञा ? ।। छान्दसः क्वसुः, लिट्च छन्दसि सार्वधातुकमपि भवति । तत्र सार्वधातुकमपिन्डिदिति ङित्त्वात्पर्युदासो भविष्यति ।। अथ वा वकारस्यैवेदमशक्तिजेनेकारेण ग्रहणम् ।। ( जाग्रोऽविचिण्णल्ङित्सु ) ।। ",
    "sutra": "जाग्रोऽविचिण्णल्ङित्सु",
    "kaumudiNumber": "2480",
    "kaumudiText": "जागर्तेर्गुणः स्याद्विचिण्णल्ङिद्भ्योऽन्यस्मिन् वृद्धिविषये प्रतिषेधविषये च | जजागरतुः | अजागः | अजागृताम् | अभ्यस्तत्वाज्जुस् ॥",
    "nyaas": "`जागरयति` इति| णिच्| `जागरकः` इति| ण्वुल्| `साधुजागरी` इति| ताच्छील्ये णिनिः| `जागरञ्जागरम्` इति| `आभीक्ष्ण्ये णमुल्`  [[3|4|22]] , `आभीक्ष्ण्ये द्वे भवतः` (वा|887) इति द्विर्वचनम्| `जागरो वत्र्तते` इति| भावे धञ्| एतानि वृद्धिविषय उदाहरणानि| `जागरिता, जगरितवान्` इति प्रतिषेधविषये| किं पूनः कारणं वृद्धिविषये प्रतिषेधविषये चैवोपन्यस्तान्युदाहरणानि? इत्यत आह--`वृद्धिविषये प्रतिषेधविषये च` इत्यादि| वृद्धिप्रतिषेधविषयादन्यत्र पूर्वसूत्रेण गुणः सिद्धो भवति| तस्मादवृद्धिप्रतिषेधविषयेऽयं गुण आरभ्यते, तेन तद्विषयाणामेवोदाहरणानासुपन्यासः| जागरयतीत्यादौ गुणे कृते रपरत्वे च `अत उपधायाः`  [[7|2|116]]  इति वृद्ध्या भवितव्यमिति कस्यचिद्भ्रान्तिः स्यात्, अतस्तां निरकर्त्तुमाह--`तस्मिन्? कृते` इत्यादि| किं पुनः कारणं तस्मिन्? कृते न भवति? इत्याह--`यदि हि` इत्यादि| यद्यस्मिन्? कृतेऽपि गुणे `अत उपधायाः`  [[7|2|116]]  इति वृद्धिः स्यात्, जागरयतीत्यादिकं रूपं न स्यात्, तथा चानर्थको गुणः स्यात्; `अचो ञ्णिति`  [[7|2|115]]  इत्यनयैव वृद्ध्या सिद्धत्वात्| `चिण्णलोश्च` इत्यादि| चिण्णलोः प्रतिषेधस्येतत्? प्रयोजनम्--वृद्धेः श्रवणं यथा स्यात्| यदि तु कृतेऽपि गुणे `अत उपधायाः`  [[7|2|116]]  इति स्यात्, चिण्णलोः प्रतिषेधोऽनर्थकः यात्; अस्त्वत्र गुणः, सत्यपि तस्मिन्? पुनरुपधाया इति वृद्ध्या भवितव्यम्, ततश्च वृद्धेः श्रवत्रं भविष्यतीति| `अजागारि` इति| लुङ्, च्लिः, `चिण्भावकर्मणोः`  [[3|1|66]]  इति च्लेश्चिण्, `चिणो लुक्`  [[6|4|104]]  इति तकारस्य लुक्| `जागृतः, जागृथः` इति| लट्, तस्थसौ, तयोः `सार्वधातुकमपित्`  [[1|2|4]]  इति ङित्त्वम्, अदादित्वाच्छयो लुक्| `वीति केचिदिकारमुच्चारणार्थं वर्णयन्ति` इति| किं पुनरेवं सतीष्टं सिध्यति, यत एवं व्याचक्षते? आह--`क्वसावप` इत्यादि| यदि समुदायस्थ वेः प्रत्ययस्येवं ग्रहणं स्यात्, क्वासौ गुणप्रतिषेधो न स्यात्| यदि त्विकार उच्चारणार्थो वर्णमात्रस्यैवेदं ग्रहणम्, तदा `यस्मिन्? विधिस्तदादावल्ग्रहणे` (व्या|प|127) इति तदादिविधिना क्वासावपि गुणप्रतिषेधः सिद्धो भवति| `जजागृवान्` इति| लिटः `क्वसुश्च`  [[3|2|107]]  इति क्वसुरादेशः, `उगिदचाम्`  [[7|1|70]]  इति नुम्, `जजागृवान्` इति| लिटः `क्वसुश्च`  [[3|2|107]]  इति क्वसुरादेशः, `उगिदचाम्`  [[7|1|70]]  इति नुम्, `सान्तमहतः संयोगस्य`  [[6|4|10]]  इति दीर्घः, हल्ङ्यादिसंयोगान्तलोपौ| `केचित्` इति वचनात्--अपर उच्चारणार्थं न वर्णयन्तीत्युक्तं भवति| त एवं मन्यन्ते--छान्दसः क्वसुः, लिट्? च छन्दसि सार्वधातुकमपि भवति; `छन्दस्युभयथा`  [[3|4|117]]  इति वचनात्? ततः `सार्वधातुकमपित्`  [[1|2|4]]  इति ङित्त्वादेव पर्युदासो भविष्यतीति| `अजागरुः` इत्यादि| एवं मन्यते--`अविचिण्णल्ङित्सु`  [[1|2|4]]  इति ङित्त्वादेव पर्युदासो भविष्यतीति| `अजागरुः` इत्यादि| एवं मन्यते--`अविचिण्णल्ङित्सु` इति प्रसज्यप्रतिषेधोऽयम्--विचिण्णल्ङितसु न भवतीति, ततश्चाजागरुरित्यत्रापि `जुसि च`  [[7|3|83]]  इत्यनेनापि प्राप्तस्य गुणस्या प्रतिषेधः प्राप्नोति| एवमहं जजागरेत्यत्र `णलुत्तमो वा`  [[7|1|91]]  इति वचनाण्णित्त्वं यदा नास्ति तदा `सार्वधातुकार्धधातुकायोः`  [[7|3|84]]  इति गुण इष्यते, सोऽस्मात्? प्रतिषेधान्न प्राप्नोति| `न` अप्रतिषेधात्` इति परिहारः| नायं दोषः; कुतः? अप्रतिषेधात्| अप्रसज्यप्रतिषेधा दित्यर्थः| यदि प्रसज्यप्रतषेधो न भवति, कस्तह्र्रयम्? इत्याह--`अविचिण्णाल्ङित्स्विति पर्युदासोऽयम्` इति| प्रसज्यप्रतिषेधे हि लक्षणान्तरेणापि प्रसक्तस्य प्रतिषेधः स्यात्, न पर्युदासे| तथा हि पर्युदासे विचिण्णल्ङिद्भ्योऽन्यत्र गुणो विधीयते, न तु तेषु विचिण्णलादिषु प्रतिषिध्यते| पर्युदासश्चायम्| तस्माज्जुसि णलि च गुणो भवत्येव| अभ्युपेत्यापि प्रसज्यप्रतिषेधं परहारान्तरमाह--`अथ वा` इत्यादि| `अनन्तरस्य विधिर्वा भवति प्रतिषेधो वा` (व्या| प|19) इत्यानन्तर्यात्? जाग्र इति या प्राप्तिस्तस्या अयं प्रतिषेधः, या तु `जुसि च`  [[7|3|83]]  इत्यादिना लक्षणान्तरेण प्राप्तिः सा न प्रतिषिध्यते| `अजागरुः` इति| लङ्, `जक्षित्यादयः षट्`  [[6|1|6]]  इत्यभ्यस्तसंज्ञा, `सिजभ्यस्तविदिभ्यश्च`  [[3|4|109]]  इति झेर्जुस्॥"
}


