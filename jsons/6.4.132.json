{
    "a": "6",
    "p": "4",
    "n": "132",
    "s": "वाह ऊठ् ",
    "padachcheda": "वाहः ६\/१ ऊठ् १\/१",
    "anuvritti": "सम्प्रसारणम् १\/१ 6।4।131]",
    "adhikara": " अङ्गस्य [6।4।1]  असिद्धवदत्राभात् [6।4।22]  भस्य [6।4।129] ",
    "full_sutra": "वाह: सम्प्रसारणम् ऊठ्",
    "siddhantakaumudi_index": "329",
    "msknum": "278",
    "ssknum": "240",
    "balamanorama": "<<वाह ऊठ्>> - वाह ऊठ् ।भस्ये॑त्यधिकृतम् । \"वसोः संप्रसारण\" मित्यतःसंप्रसारण॑मित्यनुवर्तते । तच्च ऊडित्यनेनान्वेति । तदाह-भस्येत्यादिना । ",
    "tattvabodhini": "",
    "padamanjari": "  वाह थैति वहेर्ण्विप्रत्ययान्तस्य ग्रहणम्, ण्विश्च सोपपदाद्विहित इति सामर्थ्यादत्र तदन्तविधिरत्याह - वाह इत्येवमन्तस्येति । सम्प्रसारणं भवतीति । सम्प्रसारतणग्रहणानुवृत्तिं दर्शयति । तेन वकारस्य स्थाने भवति, अन्यथान्त्यस्य स्यात् । उदाहरणेषु च्छन्दसि सहः वहश्च इति ण्विः ।  अथेत्यादि । वाह इत्येतावता प्रकृतं सम्प्रसारणमेव विधेयमिति प्रश्नः । का रुपसिद्धिः इत्याह - सम्प्रसारणे कृत इति । । गुणे चेति । कृत इत्यनुषङ्गः । ण्विप्रत्ययमपेक्ष्य प्रत्ययलक्षणेन गुणः । नन्वेवं शालीन्वहतीत्यादावनकारान्त उपपदे साल्यूह इति न सिध्यति तत्राह - अनकारान्ते चेति । चकारादकारान्त उपसर्गेऽपीति द्रष्टव्यम् । तेन प्रौह इत्यादावेङ् पिररुप्रसङ्ग इति न चोदनीयम् । ज्ञापानर्थमिति । कथमेतज्ज्ञापकम् त्याहि - तस्यां हि सत्यामिति । वहिरङ्गस्य वहिरड्गत्वं वहिर्भूताजादिप्रत्ययापेक्षत्वात्, अन्तर्भूताण्व्यपेक्षत्वाद् गुणोऽन्तरङ्गः ॥",
    "laghusiddhantakaumudi_index": "258",
    "laghusiddhantakaumudi": "भस्य वाहः संप्रसारणमूठ्॥",
    "kashika": "वाहः इत्येवम् अन्तस्य भस्य ऊट्ः इत्येतत् सम्प्रसारणं भवति। प्रष्ठौहः। प्रष्ठौहा। प्रष्ठौहे। दित्यौहः। दित्यौहा। दित्यौहे। एत्येधत्यूठ्सु [[6|1|89]] इति वृद्धिः। अथ किमर्थमूट्ः क्रियते, सम्प्रसारणे एव कृते गुणे च वृद्धिरेचि [[6|1|88]] इति वृद्धौ सत्याम् सिद्धं रूपं भवति प्रष्ठौहः इति, अनकारान्ते चोपपदे वहेर्ण्विर्न दृश्यते? झापनार्थम्। एतज् ज्ञापयति, भवत्येषा परिभाषा असिद्धं बहिरङ्गम् अन्तरङ्गे इति। तस्यां हि सत्यां बहिरङ्गस्य सम्प्रसारणस्य असिद्धत्वातन्तरङ्गो गुणो न स्यात्।",
    "mahabhashyam": " वाह ऊठ् (3130) (संप्रसारणाधिकरणम्) (ऊडः स्थाननिर्णयभाष्यम्) ऊडादिः कस्मान्न भवति, आदिष्टिद्भवतीत्यादिः प्राप्नोति ? संप्रसारणमित्यनेन यणः स्थाने क्रियते । यद्येवम्--- (6601 ऊडि्वधानानर्थक्यबोधकवार्तिकम् ।। 1 ।।) - वाह ऊड्वचनार्थक्यं संप्रसारणेन कृतत्वात् - वाह ऊड्वचनमनर्थकम् । किं कारणम् ? संप्रसारणेन कृतत्वात् । संप्रसारणेनैव सिद्धम् । का रूपसिद्धिः ? प्रष्ठौहः पश्य ।। (6602 संप्रसारणविधाने सिद्धसाधकवार्तिकम् ।। 2 ।।) - गुणः प्रत्ययलक्षणत्वात् - प्रत्ययलक्षणेन गुणो भविष्यति ।। (6603 संप्रसारणे वृद्धिसाधकवार्तिकम् ।। 3 ।।) - एज्ग्रहणा वृद्धिः - एज्ग्रहणा वृद्धिर्भविष्यति ।। (अन्तरङ्गपरिभाषाज्ञापकभाष्यम्) एवं तर्हि सिद्धे सति यद्वाह ऊठं शास्ति तज्ज्ञापयत्याचार्यो भवत्येषा परिभाषा---असिद्धं बहिरङ्गलक्षणमन्तरङ्गलक्षण इति । किमेतस्य ज्ञापने प्रयोजनम् ? पचावेदम् । पचामेदम् । असिद्धत्वात् बहिरङ्गलक्षणस्याद्गुणस्यान्तरङ्गलक्षणमैत्वं न भवति---इति ।। ",
    "siddhantakaumudi": "भस्य वाहः संप्रसारणमूठ् स्यात् ॥",
    "nyaas": "`वाहः` इति| वहिरयं ण्विप्रत्ययान्तः, स चास्मात्सोपपदादेव ण्विर्विहितः| तेन सामथ्र्यात्? तदन्तविधिर्विज्ञायत इत्याह--`वाह इत्येवमन्तस्य` इत्यादि| `ऊडित्येतत्` इति| ठिदयमूकारः| `एत्येधत्यूठ्सु`  [[6|1|86]]  इति विशेषणार्थः| `सम्प्रसारणं भवति` इति| सम्प्रसारणमित्येष विशेषः कुतो लभ्यते| पूर्वसूत्रात्? सम्प्रसारणमित्यस्यानुवृत्तेः| किमर्थं पुनः सम्प्रसारणमनुवार्यते? स्थानिनियमार्थम्| यद्येतन्नानुवत्र्यते, यण एव स्थाने `इग्यणः सम्प्रसारणम्`  [[1|1|44]]  इति भवितव्यम्| `प्रष्ठौहः` इति| प्रष्ठं वहतीति `भजो ण्विः`  [[3|2|62]]  इत्यनुवत्र्तमाने `वहश्च`  [[3|2|64]]  इति ण्विः| अथ किमर्थमूठ्? क्रियते, न `वाह` इत्येतावदेव सूत्रं कत्र्तव्यमित्यभिप्रायः| `सम्प्रसरण एव कृते` इति| पूर्वसत्रात्? समप्रसारणग्रहणानुवृत्तेः| `गुणे च` इति| कृत इति सम्बन्धः| गुणस्तु `पुगन्तलघूपधस्य च`  [[7|3|86]]  इति लुप्तेऽपि ण्वौ प्रत्यलक्षणेन| ननु च `अङ्गवृत्ते पुनरङ्गवृत्तावविधि निष्ठितस्य` (व्या|प|38) इति सम्प्रसारणे कृते गुणेन न भवितव्यम्? `निष्ठितस्य` इति| `वचनाददोषः| निष्ठा हि शब्दस्य परिसमाप्तिः, सा च तदा भवति यदा शब्दसय प्रयोगार्हता भवति| न च यावद्गुणादिसंस्कारो न क्रियते तावदस्य प्रयोगार्हता भवति| तस्मात्? कृतेऽपि सम्प्रसारणे भवत्येव गुणः, तत्रेतत्? स्यात्| यद्यूड् न क्रियते, तदा शार्लि वहति, दितिं वहति, शाल्युहः, दित्यूह इत्येवमाद्यनकारन्ते शालिदितिशब्द उपपदे वहेर्ण्वि प्रत्यये विहिते सति न सिद्ध्यतीत्यत आह--`अनकारान्ते चोपपदे` इत्यादि| `वहश्च`  [[3|2|64]]  इत्यनेन `छन्दसि सहः`  [[3|2|63]]  इत्यतोऽत्र छन्दोग्रहणानुवृत्तेश्छन्दस्येव ण्विर्विधीयते, दृष्टार्थविधिश्छन्दसि, अकारान्त एव चोपपदे प्रष्ठादौ वहेश्छन्दसि ण्विर्दृश्यते न त्वकारान्ते शाल्यादौ| कथं पुनरनेन बहिरङ्गपरिभाषा ज्ञाप्यते? इत्याह--`तस्यां हि` इत्यादि| बहिरङ्गत्त्वं पुनः सम्प्रसारणस्य बाह्राजादिप्रत्ययनिमित्तां भसंज्ञामाश्रित्य प्रवृत्तात्वात्| गुणस्य त्वन्तरङ्गत्त्वम्; अबाहृप्रत्यये प्रवृत्तत्वात्| किं पुनरस्याः परिभाषायाः ज्ञापनेनप्रयोजनम्? पचावेदम्, यजावेदमित्यत्रः सिद्धत्त्वं बहिरङ्गलक्षणस्य| अतोऽन्तरङ्गलक्षणमेत ऐत्वं न भवति; बहिरङ्गलक्षणत्वाद्गुणस्य| बहिरङ्गत्वन्तु पदद्वयाश्रितत्वात्| ऐत्वस्य त्वन्तरङ्गत्वं विपर्ययात्॥"
}


