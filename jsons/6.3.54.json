{
    "a": "6",
    "p": "3",
    "n": "54",
    "msknum": "0",
    "ssknum": "0",
    "balamanorama": "<<हिमकाषिहतिषु च>> - हिमकाषि । एषु परेषु पादस्य पत्स्यादित्यर्थः । पद्धिममिति । पादस्य हिममिति विग्रहः । पत्काषीति । पादौ पादाभ्यां वा कषतीत्यर्थः । \"सुप्यजातौ\" इति णिनिः । पद्धतिरिति । हन्यते इति हतिः । कर्मणि क्तिन् । पादाभ्यां हतिरिति विग्रहः ।कर्तृकरणे कृते॑ति समासः । ",
    "tattvabodhini": "<<हिमकाषिहतिषु च>> - पत्काषीति ।सुप्यजाता॑विति णिनिः । पद्धितिरिति । कर्मणि क्तिन् ।",
    "padamanjari": "  पादस्य हिमं शीतं पद्धिमम् । पादौ कषन्तीति पत्काषिणः - पादचारिणः । सुप्यजातौ इति णिनिः । पादाभ्यां हन्यत इति पद्धतिः ॥",
    "kashika": "हिम काषिन् हति इत्येतेषु पादशब्दस्य पदित्ययम् आदेशो भवति। हिम पद्धिमम्। काषिन् अथ पत्काषिणो यन्ति। हति पद्धतिः।",
    "sutra_vishesh": "",
    "mahabhashyam": "",
    "sutra": "हिमकाषिहतिषु च",
    "kaumudiNumber": "992",
    "kaumudiText": "पद्धिमम् | पत्काषी | पद्धतिः ॥",
    "nyaas": "`पद्धिमम्` इति| षष्ठीसमासः| `पत्काषिणः` इति| `सुप्यजातौ णिनिस्ताच्छील्ये`  [[3|2|78]]  इति णिनिः, उपपदसमासः| `पद्धतिः` इति| पादाभ्यां हन्यत इति पद्धतिः| क्तिन्नन्तेन हतिशब्देन `कर्तृकरणे कृता बहुलम्`  [[2|1|31]]  इति समासः॥"
}


