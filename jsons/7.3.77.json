{
    "a": "7",
    "p": "3",
    "n": "77",
    "msknum": "558",
    "ssknum": "0",
    "balamanorama": "<<इषुगमियमां छः>> - इषुगमि । शितीति ।ष्ठिवुक्लमुचमा॑मित्यतस्तदनुवृत्तेरिति भावः । उदिन्निर्देशात्तौदादिकस्य इषेग्र्रहणम् । अत्राऽचीत्यनिवर्त्त्य अजादौ शितीत्याश्रित्य इष्यति इष्णाति इत्यत्र छत्वं नेति भाष्ये स्थितम् । एवं चात्र सूत्रे, तुदादौ च उदित्पाठोऽनार्ष इति शब्देन्दुशेखरे स्थितम् । गच्छतीति । शपि मकारस्य छकारः । जग्मतुरिति ।गमहने॑त्युपधालोपः । एवं जग्मुः । भारद्वाजनियमात्थलि वेट् । तदाह — जगमिथ जगन्थेति । जग्मथुः जग्म । जगाम —  जगम जग्मिव जग्मिम । क्रादिनियमादिट् ।",
    "tattvabodhini": "<<इषुगमियमां छः>> - जग्मतुरिति ।गमहने॑त्युपधालोपः ।",
    "padamanjari": " इच्छतीति । तुदादित्वाच्छः । इष्यतीति । ठिष गतौऽ। इष्णातीति । ठिष आभीक्ष्ण्येऽ। ये पुनरुदितमिषि नाधीयत इति । धातुपाठे । इह च सूत्रे अचीत्यनुवर्तयन्तीति । ठ्क्सस्याचिऽ इत्यतः । नन्वचीत्यनुवृतावपि ठ्हलः श्नः शानज्झौऽ इति शानजादेशे इषाणेत्यत्र च्छत्वं स्यादेव, अजादित्वात् ? इत्यत आह---तत्रेति । स्यादेतदेवं यद्यचीत्येन शिद्विशेप्येत---शितिच्छाए भवति, किंविशिष्टे ? अचि---अजादाविति; इह तु शिता अज्विशेष्यते---अचि छाए भवति, किं विशिष्टे ? शितीति, तेन तदादिविधिर्न भवति । कि कारणम् ? इत्यत आहयस्मिन्विधिरिति । न केवलं तदन्तविधौ विशेषणत्वापेक्षा, अपि तर्हि तदादिविधावपीत्यपिशब्दस्यार्थः । इषाणेत्यत्रापीति । न केवलमिष्यतीत्यत्रैव---इत्यपिशब्दस्यार्थः । न ह्ययमजेवेति । अज्मात्रस्यात्र शित्वं नास्तीत्यर्थः । इतिकरणो हेतौ ॥",
    "kashika": "इषु गमि यम इत्येतेषां शिति परतः छकारादेशो भवति। इच्छति। गच्छति। यच्छति। इषेरुदितो ग्रहणम्। इह मा भूत्, इष्यति, इष्णाति इति। ये तु इषिमुदितं न अधीयते ते इह च सूत्रे अचि इति अनुवर्तयन्ति। तच् च प्रधानम् अज्ग्रहणम् शिति इत्यनेन विशेष्यते इति वर्णयन्ति। तथा च सति तदादिविधिर्न भवति। यस्मिन् विधिस् तदादावल्ग्रहणे इत्येतदपि विशेष्णेन एव इस्यते, तेन इषाण इत्यत्र छत्वं न भवति। न ह्रयम् अजेव शितिति।",
    "sutra_vishesh": "",
    "mahabhashyam": " ःथ्द्य;षगमियमां छः ःथ्द्य;षेश्छत्वमहलि ःथ्द्य;षेश्छत्वमहलीति वक्तव्यम् । ःथ्द्य;ह मा भूत् ःथ्द्य;ष्णाति ःथ्द्य;ष्यति ।। तत्तर्हि वक्तव्यम् ? ।। न वक्तव्यम् । अचीति वर्तते ।। एवमपीषाणेत्यत्र प्राप्नोति ।। अथाऽहलीत्यप्युच्यमाने(4) कस्मादेवाऽत्र छत्वं(5) न भवति ? ।। नैवं विज्ञायते--न हल् अहल्, अहलीति ।। कथं तर्हि ? ।। अविद्यमानो हलस्मिन्सोऽयमहल, अहलीति ।। यद्येवमचीत्यपि वर्तमाने न दोषः । न ह्यचा शिद्विशेष्यते--शिति भवति, कतरस्मिन् ?, अचीति ।। कथं तर्हि ? ।। शिताऽज्विशेष्यते, -- अचि भवति, कतरस्मिन् ?, शितीति ( ःथ्द्य;षगमियमां छः ) ।। ",
    "sutra": "इषुगमियमां छः",
    "kaumudiNumber": "2400",
    "kaumudiText": "एषां छः स्याच्छिति परे | गच्छति | जगाम | जग्मतुः | जग्मुः | जगमिथ | जगन्थ | गन्ता ॥",
    "nyaas": "`इच्छति` इति| `तुदादिभ्यः शः`  [[3|1|77]] | `गच्छति, यच्छति` इति| `कत्र्तरि शप्`  [[3|1|68]] |अथ किमर्थम्, `इषु इच्छायाम्` (धातुपाठः-1351) इत्येतस्योदितो ग्रहणम्? इत्याह--`इषेः` इत्यादि| `इष गतौ` (धातुपाठः-1127) इत्यसय दैवादिकस्येष्यतीत्यत्र मा भूत्| `इष आभीक्ष्ण्ये` (धातुपाठः-1525) इत्यस्य क्रैयादिकसय इष्णातीत्यत्र मा भूदित्येवमर्थमुकारानुबन्ध इषिरिह गृह्रते|ये तर्हीषिमुदितमिह न पठन्ति, तेषामिष्यति, इष्णातीत्यत्रापि प्राप्नोति? इत्यत आह--`ये त्विषिमुदितम्` इत्याद| य इषिमुकारानुबन्धविशिष्टमिह न पठन्ति; त इष्यति, इष्णातीत्यत्र च्छत्वं मा भूदित्येवमर्थम्, `क्सस्याचि`  [[7|3|72]]  इत्यतोऽज्ग्रहणमनुवत्र्तयन्ति| अनुवत्र्तमानेऽप्यस्मिन्? यदि तेन शितीत्येतद्विशिष्यते--शित च्छो भवति, किं विशिष्टे? अजादाविति, तदेष्णातेर्लोट्सिपो हीत्यादेशे कृते `हलः श्नः शानज्झौ`  [[3|1|83]]  इति श्नाप्रत्ययस्य शानजादेशे कृते सति इषणेत्यत्र `यस्मिन्? विधिस्तदादावल्ग्रहणे` (व्या|प|127) इति तदादिविधिना छत्वं स्यादेवेति मन्यमान आह--`तच्च प्रधानमन्ग्रहणं शितीत्यनेन विशिष्यत इति वर्णयन्ति` इति| अचि च्छो भवति स चेच्छिद्भवति| प्राधान्पं पुनरज्ग्रहणस्य विशिष्यमाणत्वादेव| `तथा च सति` इत्यादि| एवमचीत्यस्मिन्? प्रधाने शितीत्यनेन विशिष्यमाणे तदादिविधिर्न भवति| किं कारणम्? इत्याह--`यस्मिन्? विधिः` इत्यादि| न केवलं `येन वधिस्तदन्तस्य`  [[1|1|71]]  इत्येतदेव तदन्तविधानं विशेषणेनेष्यते, अपि तु `यस्मिन्विधिस्तददावल्ग्रहणे` (व्या|प|127) इत्येतदेव तदादिविधानं विशेषणेनैवेष्यते| तेन च तदादिविधेरभावादषाणेत्यत्र छत्वं न भवति| असत्यपि तदादिविधौ शानजदेशस्य योऽयमादिराकारस्तत्र शिति परतश्छत्वं कस्मान्न भवति? इत्याह--`न ह्रयम्` इत्यादि| शकारः समुदायानुबन्धः, नाकारस्याचः| तस्मान्नाजेव शित्, अपि तु समुदाय एवेति न भवति च्छत्वम्॥"
}


