{
    "a": "8",
    "p": "3",
    "n": "12",
    "msknum": "111",
    "ssknum": "0",
    "balamanorama": "<<कानाम्रेडिते>> - कानाम्रेडिते ।का॑निति द्वितीयान्तशब्दस्वरूपपरं षष्ठन्तम् । षष्ठ्याः सौत्रो लुक् । नलोपाभावोऽपि सौत्र एव । अलोऽन्त्यपरिभाषया कान्शब्दान्तस्येति लभ्यते । \"रु\" इत्यनुवर्तते, तदाह — कान्नकारस्येत्यादिना । संपुंसानामिति । \"कान्\" इत्यस्य वीप्सायां द्विर्वचने कान्-कान् इति स्थिते प्रथमनकारस्य रुत्वेऽनुनासिकानुस्वारविकल्पः । रेफस्य विसर्गः । तस्य \"विसर्जनीयस्य स\" इति सत्वं बाधित्वाकुप्वो॑रिति प्राप्तौसंपुंकाना॑मिति सत्वमित्यर्थः । वस्तुतस्तुसंपुंकाना॑मिति वार्तिके कानिति निष्फलमित्याह — यद्वेति । ",
    "tattvabodhini": "<<कानाम्रेडिते>> - कानाम्रेडिते ।कान्कान् इति वाच्ये आंम्रेडितग्रहणं यत्र दिंवरुक्तिस्तत्रैव यथा स्यात् । इह मा भूत् — ॒कान् कान् पश्यसी॑ति । अत्र एकः किंशब्दः प्रश्ने । द्वितीयः क्षेपे । कान् कुत्सितान् पश्यसीत्यर्थः । वार्तिके कान्ग्रहणाऽभावेऽपि सत्वं सिध्यतीत्याशयेनाह-यद्वेति । संपुमोस्तु वार्तिकेनैव सत्वम् । कस्कादिषु संस्कर्ता संसकरिष्यति पुंस्कोकिलः पुंस्काम इत्यादिबहूनां पाठे गौरवात् । कस्कादिषुसंपुंका॑निति पठित्वा सर्वमपि वार्तिकं त्यक्तुमशक्यंपुस्कोकिल॑ इत्यादाविणः परत्वेन विसर्गस्य षत्वप्रसङ्गात् । किं तु कान्ग्रहणमिव सम्ग्रहणं वार्तिके त्यक्तुं शक्यमित्यम्ये ।",
    "padamanjari": "",
    "kashika": "कानित्येतस्य नकार्स्य रुः भवति आम्रेडिते परतः। कांस्कानामन्त्रयते। कांस्कान् भोजयति। अस्य कस्कदिषु पाठो द्रष्टव्यः। तेन कुप्वोः ẖकḫपौ च [[8|3|37]] इति न भवति। समः सुटि [[8|3|5]] इत्यतो वा सकारो ऽनुवर्तते, स एव अत्र विधीयते। पूर्वेषु योगेषु सम्बन्धावृत्त्या गतस्य रोः अत्र अनभिसम्बन्धः। आम्रेडिते इति किम्? कान् कान् पश्यति। एको ऽत्र कुत्सायाम्।",
    "sutra_vishesh": "",
    "mahabhashyam": " कानाम्रिडिते समः सुटि ।। पुमः खय्यम्परे ।। ।। संपुंकानां सत्वम्।। संपुंकानां सत्वं वक्तव्यम्। सँस्स्कर्ता। पुँस्कामा। काँस्कानिति(1)।। रुविधौ ह्यनिष्टप्रसङ्गः।। रुविधौ हि सत्यनिष्टं प्रसज्येत। इह तावत्-सँस्स्कर्त्तेति(1),-वा शरीति प्रसज्येत। पुँस्कामेति,-इदुदुपधस्येति षत्वं प्रसज्येत। काँस्कानिति,-कुप्वोः)(क)(पा(2)विति)(कः प्रसज्येत।। तत्तर्हि वक्तव्यम्?।। न वक्तव्यम्। क्रियते न्यास एव समः स्सुटि(3)ति द्विसकारको निर्देशः। समः स्सुटि(4) सकारो भवति। तत्प्रकृतमुत्तरत्रानुवर्तिष्यते।। यदि तदनुवर्तते,-नश्छव्यप्रशानित्यत्रापि प्राप्नोति, भवाँस्तत्रे(5)ति।। सम्बन्धमनुवर्तिष्यते। समः सुटि(6)। पुमः खय्यम्परे। सो भवति। नश्छव्यप्रशान्। रुर्भवति पुमः खय्यम्परे सकारः। उभयथर्क्षु दीर्घादटि समानपादे नॄन्पे स्वतवान्पायौ। रुर्भवति, पुमः खय्यम्परे सकारः। कानाम्रेडितेसकारः। पुमः खय्यम्परःथ्द्य;ति निवृत्तम्। ।। समो(1) वा लोपमेके।। समो वा लोपमेक इच्छन्ति।। संस्कर्ता सँस्कर्ता।। समः सुटिः।। ",
    "sutra": "कानाम्रेडिते",
    "kaumudiNumber": "143",
    "kaumudiText": "कान्नकारस्य रुः स्यादाम्रेडिते परे | संपुंकानामिति सः | यद्वा ॥",
    "nyaas": "`कांस्कान्` इति| किमः शसि `किमः कः`  [[7|2|103]]  इति कत्वम्, प्रथमयोः पूर्वसवर्णः`  [[6|1|98]]  इति दीर्घः, `तस्माच्छसो नः पुंसि`  [[6|1|99]]  इति सकारस्य नकारः, वीप्सायां द्विर्वचनम्, रुत्वम्? विसर्जनीयः, तसय `विसर्जनीयस्य सः`  [[8|3|34]]  इति सः| कथं पुनरत्र सकारः, यावता `कुप्वोः क पौ च`  [[8|3|37]]  इति विसर्जनोयजिह्वामूलीयाभ्यां भवितव्यम्? अत आह--`अस्य` इत्यादि| तत्र यद्यपि न पठते, तथापि भवत्येवानिष्टप्रसङ्ग इति दर्शयितुमाह--`समः सुटि` इत्यादि| यदि सकारोऽत्रानुवर्त्तिष्यते, पूर्वयोगेऽपि सर्वत्रैतस्मादनुवत्र्तमानात्? सकारः प्रसज्येत? इत्याह--`पूर्वयोगेषु` इत्यादि| पूर्वयोगेषु हि `समः सुटि`  [[8|3|5]]  इति स्वेन सम्बन्धिना समा सुटा च सम्बद्धस्यैव तस्यानुवृत्तिः, ततो न तस्य सम्बन्ध्यन्तरेणा सम्बन्धो भवति| कान्? कानिति वक्तव्ये, आम्रेडितग्रहणम्--यत्र द्विर्वचनं तत्र यथा स्यात्| तेनेह न भवति--कान्? कान् पश्यतीति| एकोऽत्र किं शब्दः प्रश्ने, द्वितीयस्तु कुत्सायाम्| कान्? कुत्सितान्? पश्यतीत्यर्थः॥"
}


