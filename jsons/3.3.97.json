{
    "a": "3",
    "p": "3",
    "n": "97",
    "s": "ऊतियूतिजूतिसातिहेतिकीर्तयश्च ",
    "padachcheda": "ऊतियूतिजूतिसातिहेतिकीर्त्तयः १\/३ च ०\/०",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  धातो: [3।1।91]  भावे [3।3।18]  अकर्तरि च कारके संज्ञायाम् [3।3।19]  स्त्रियाम् [3।3।94] ",
    "full_sutra": "",
    "siddhantakaumudi_index": "3274",
    "msknum": "1270",
    "ssknum": "0",
    "balamanorama": "",
    "tattvabodhini": "<<ऊतियूतिजूतिसातिहेतिकीर्तयश्च>> - उदात्त इतीति ।मन्त्रे वृषेषे॑ति सूत्रादनुवर्तत इत्यर्थः । एवं च क्तिन्नन्तस्याद्युदात्तत्वे प्राप्तेऊतियूती॑त्यादयोऽन्तोदात्ता इति पर्यवसन्नोऽर्थः । इत्त्वाऽभाव इति ।द्यतिस्यती॑ति प्राप्तस्याऽभाव इत्यर्थः । हन्तेरिति । नकारस्येत्वं, हिनोतेस्तु गुण इति बोध्यम् । कीर्तिरिति । कीर्तयतेःण्यासश्रन्थे॑ — ति युचि प्राप्ते क्तिननिपात्यते, उदातत्वं च ।तां सुते कीर्तिम् ।",
    "padamanjari": " मन्त्रे इति नानुवर्तत इति । तेन ब्राह्मणे भाषायां चाथं विधिर्भवति । स्यतेरिति । ठ्षोऽन्तकर्मणिऽ इत्यस्य । हत्वाभाव इति । ठ्द्यतिस्यतिऽ इत्यादिना प्राप्तस्येत्वस्याभावः । सनोतेर्वेति । ठ्षणुदानेऽ इत्यस्य । हन्तेर्हिनोतेर्वोत । यदा हन्तेस्तदा नकारस्येत्वं निपात्यते, यदा हिनोतेस्तदा तु गुणः । कीर्तयतेरिति । ठ्कृत संशब्दनेऽ इत्यस्य चुरादिणिजन्तस्य ठ्ण्यासश्रन्यो युच्ऽ, इति युचोऽपवादः क्तिन्निपात्यते, उदांतत्वं च । इडभावस्तु ठ्तितुत्रऽ इत्यादिना सिद्धः, ठुपधायाश्चऽ ठ्हलि चऽ ठुपधायां चऽ इति दीर्घत्वम् । कालापास्तु युचमपीच्छन्ति---कीर्तनेति ॥",
    "laghusiddhantakaumudi_index": "867",
    "laghusiddhantakaumudi": "एते निपात्यन्ते॥।",
    "kashika": "मन्त्रे इति न अनुवर्तते। ऊत्यादयः शब्दा निपात्यन्ते। उदात्तः इति वर्तते। अवतेः ज्वरत्वरस्रिव्यविमवाम् उपधायाश्च [[6|4|20]] इति ऊट्ः। ऊतिः। स्वरार्थं वचनम्। यौतेर् जवतेश्च यूतिः, जूतिः। दीर्धात्वम् च निपात्यते। सातिः। स्यतेः इत्वाभावो निपात्यते, सनोतेर् वा जनसनखनां संज्ञालोः [[6|4|42]] इत्यात्वे कृते स्वरार्थं निपातनम्। हन्तेर् हिनोतेर् वा हेतिः। कीर्तयतेः कीर्तिः।",
    "mahabhashyam": "",
    "siddhantakaumudi": "अवतेः ज्वरत्वर <{2654}> इत्यूठ | ऊतिः | स्वरार्थं वचनम् | उदात्त इति हि वर्तते | यूतिः | जूतिः | अनयोर्दीर्घत्वं च निपात्यते | स्यतेः सातिः | द्यतिस्यति <{3074}> इतीत्वे प्राप्ते इत्वाभावो निपात्यते | सनोतेर्वा जनसन <{2504}> इत्यात्वे कृते स्वरार्थं निपातनम् | हन्तेर्हिनोतेर्वा हेतिः | कीर्तिः ॥",
    "nyaas": "`स्वरार्थं वचनम्` इति| न तु प्रत्ययार्थम्| `स्त्रियां क्तिन्`  [[3|3|94]]  इत्येव सिद्धत्वात्| नाप्यूडर्थम्; `ज्वरत्वर`  [[6|4|20]]  इत्यादिनैव सिद्धत्वात्| `यौतेः`इति| `यु {मिश्रणेऽमिश्रणे च-धा|पा} मिश्रणे (धातुपाठः-1033) इत्यस्य| `जवतेश्च` इति| `जु` इत्यस्य सौत्रस्य  [[3|2|150]]  धातोः| `दीर्घत्वञ्च` इति| चकारादुदात्तत्वञ्च| क्तिन् सामान्यलक्षणेनैव सिद्धः| `ल्यतेः` इति| `षोऽन्तकर्मणि` (धातुपाठः-1147) इत्यस्य| `इत्त्वाभावोऽपि निपात्यते` इति| `द्यतिस्यति`  [[7|4|40]]  इत्यादिनेत्त्वं प्राप्नोति, ततस्तस्याभावो निपात्यते| `सनोतेर्वा` इति| `षणु दाने` (धातुपाठः-1464) इत्यस्य| `जनसनखनाम्`  [[6|4|42]]  इत्यात्त्वे कृते सातिरिति सिध्यतीति शेष-| यद्येवम्, किमर्थं निपातनमित्याह-- `स्वरार्थम` इत्यादि| असति हि निपातने सातिश्शब्द आद्युदात्तः स्यात्| अन्तोदात्तो यथा स्यादित्येवमर्थ निपातनम्| `हन्तेर्हितनोतेर्वा` इति| हेतिरिति यदा हन्तेः, तदा हकारस्यैत्त्वं निपात्यते, अनुनासिकलोपस्तु `अनुदात्तोपदेश`  [[6|4|37]]  इत्यादिनैव सिद्धः| यदा तु `हि {गतौ बुद्धौ च-धा|पा} (धातुपाठः-157) इत्स्य, तदा गुणो निपात्यते| `कीर्त्तिः`इति| `कृतं संशब्दने` (धातुपाठः-1653) इत्यस्माच्चुरादिणिजन्तात् `ण्यासश्रन्थो युच्`  [[3|3|107]]  इति युचि प्राप्ते क्तिन्निपात्यते| `उपधायाश्च`  [[7|1|101]]  इतीत्त्वम् भवति, `हलि च`  [[8|2|77]]  इति दीर्घत्वम्॥"
}


