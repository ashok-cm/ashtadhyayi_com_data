{
    "a": "7",
    "p": "4",
    "n": "21",
    "msknum": "682",
    "ssknum": "473",
    "balamanorama": "<<शीङः सार्वधातुके गुणः>> - शीङः सार्वधातुके । स्पष्टम् ।सार्वधातुकाद्र्धधातुकयो॑रित्येव सिद्धे किमर्थमिदमित्यत आह — क्ङिति चेत्यस्यापवाद इति । झस्य अदादेशे सति शे-अते इति स्थिते — ",
    "tattvabodhini": "<<शीङः सार्वधातुके गुणः>> - क्ङिति चेत्यस्येति । अन्यत्रसार्वधातुकाद्र्धधाततुकयो॑रित्यनेन सिद्धमिति भावः ।",
    "padamanjari": " अनुबन्धनिर्देशो यङ्लुकि मा भूदिति---शेशीतः, शेश्यतीति । ठ्शीङ् एःऽ इत्युच्यमाने सानुबन्धकात् षष्ठयुच्चारिता, अनुबन्धश्च निवृत्तिधर्मा, तस्य लोपेन निवृतौ प्राप्तायामयमन्यः प्रकारो विज्ञायेत, नास्य लोपे निवर्तकः, किं तर्हि ? एकार इति । गुणग्रहणं त्विकं निवर्तयति । ङ्कारस्तु स्वनेनैव हेतुना निवर्तते । तस्माद् गुणग्रहणम् ॥",
    "kashika": "शीङः अङ्गस्य सार्वधातुके परतः गुणो भवति। शेते, शयाते, शेरते। सार्वधातुके इति किम्? शिश्ये।",
    "sutra_vishesh": "",
    "mahabhashyam": "",
    "sutra": "शीङः सार्वधातुके गुणः",
    "kaumudiNumber": "2441",
    "kaumudiText": "क्ङिति च- <{2217}> इत्यस्यापवादः | शेते | शयाते ॥",
    "nyaas": "अप्राप्तविषयत्वाद्गुणविधानस्य ङिति सार्वधातुक एतद्विधानम्| पिति तु सामान्यलक्षणैनैव गुणः सिद्धः| लोट्, `आडुत्तमस्य पिच्च`  [[3|4|92]]  इत्याटि--शयै, शयावह इत| तस्माद्यत्र गुणो न प्राप्नोति तत्र विधीयते| `शेरते` इति| अदादित्वाच्छपो लुक्? `त्मनेपदेष्वनतः`  [[7|1|5]]  इति झकारस्यादादेशः| अत्र `शीङो रुट्`  [[7|1|6]]  रुडागमो भवति| `शिश्ये` इति| लिट्, `लिट्? च`  [[3|4|115]]  इत्यार्धधातुकसंज्ञा, उत्तमपुरुषस्यैकवचनम्, प्रथमपुरुषस्यैकवचनं वा| यदा प्रथमपुरुस्यैकवचनं तदैश्, पूर्ववदेव द्विर्वचनम्, `एरनेकाचोऽसंयोगपूर्वस्य`  [[6|4|82]]  इति यणादेशः; अन्यदेट्, टेरेत्त्वम्| अथ गुणग्रहणं किमर्थम्, न `शीङः सार्वधातुके एत` इत्येंवोच्येत? एवं मन्यते--`शीङः` इति सानबन्धकनिर्देशे षष्ठ्युच्यारिता, निवृत्तिधर्मा चानुबन्धः तस्येत्संज्ञायां लोपेन निवृत्तौ प्राप्तायामयमन्यप्रकारो निवृत्तेरवज्ञायेत| तस्य नान्येत्संज्ञा निवर्त्तिका, किं तर्हि? एकारः| एवं तर्हि ङकारस्य स्थान एकार आपद्यते| तस्माद्गुणग्रहणं त्विकमुपस्थापयति| ङकारस्तु तेनैव हेतुना निवत्र्तत इति यद्येवम्, ङकारो नोच्चारयिष्यते, `झियः` इति निर्देशः करिष्यते? नैष शक्यम्; एवं हि निर्देशे सति यङ्लुक्यपि स्यात्--शेशीत, शेश्यतीति॥"
}


