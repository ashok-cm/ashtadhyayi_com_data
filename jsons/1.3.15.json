{
    "a": "1",
    "p": "3",
    "n": "15",
    "msknum": "900",
    "ssknum": "0",
    "balamanorama": "<<न गतिहिंसार्थेभ्यः>> - न गतिहिंसार्थेभ्यः । कर्मव्यतिहारे आत्मनेपदं नेत्यर्थः । हसादिगणस्य अदर्शनादाह —  हसप्रकारा इति । उपसर्गमनपेक्ष्य ये गतिहिंसयोर्वर्तन्ते तेषामेव ग्रहणलाभाय अर्थग्रहणम् । ह्मञ्धातुस्तु उपसर्गबलादिंधसायां वर्तते इति न तस्य प्रतिषेध इत्याह —  हरतेरप्रतिषेध इति । अर्थग्रहणलभ्यमिदं वार्तिकम् ।",
    "tattvabodhini": "<<न गतिहिंसार्थेभ्यः>> - न गतिहिंसार्थेभ्यः । अर्थशब्दः प्रत्येकभिसंबध्यते । कर्मव्यतिहारे यदात्मनेपदं तस्य निषेधः । अर्थग्रहणसामथ्र्याद्येशब्दान्तरमनपेक्ष्य गतिहिंसयोर्वर्तन्ते त एवेह गृह्रन्ते । हरतिस्तूपसर्गवशादिंधसायां प्रवर्तते इतिहरतेरप्रतिषेधः॑ इति वार्तिकमर्थग्रहणलभ्यमेवेत्याहुः ।",
    "padamanjari": " व्यतिगच्छन्तीत्यादि। ठ्गम्लृ सृप्लृ गतौऽठ्तृहि हिसि हिंसायाम्ऽ ठ्हन हिंसागत्योःऽ,गमेः ठिषुगमियमां च्छःऽठ्छे चऽइति तुक्, सृपेर्लधूपधगुणः, हन्तेर्गमहनेत्युपधालोपः, ठ्हो हन्तेःऽइति कुत्वम्। हसादीनामिति। हसिप्रकाराणं शब्दक्रियाणामित्यर्थः। उपसंख्यानमिति। संख्यायतेउसंक्षिप्य प्रतिपाद्यतेऽनेनार्थ इति संख्यानमुसूत्रम्, तस्योपोच्चारितमुपसंख्यानं सूत्रम्, समीप इदमपि सूत्रं पठितव्यमित्यर्थः। हरतेरप्रतिषेघ इति। अर्थग्रहणसामर्थ्याह्यए शब्दान्तरनिरपेक्षागतिहिसयोर्वर्तन्ते त इह गृह्यन्त इति उपसर्गवशेन हिसार्थत्वाद्धरतेरप्रतिषेध इत्याहुः। इह तु ठ्ततः संप्रहरिष्यन्तौ द्दष्ट्वा कर्णधनञ्जयौऽइति योत्स्यमानाविति विवक्षितम्, न व्यतीहारः। इह च संव्यवहरन्ते गर्गैरिति वहेरगत्यर्थत्वादप्रतिषेधः, देशान्तरप्रापणं हि वहेरर्थंः- भारं वहतीति;नान्तरीयकस्तु गतिप्रत्ययः कन्याप्रापणमुखेन गर्गैः सम्बध्यन्त इत्यर्थः॥",
    "kashika": "पूर्वेण आत्मनेपदं प्राप्तं प्रतिषिद्यते। गत्यर्थेभ्यो हिंसाऽर्थेभ्यश्च धातुघ्यः कर्मव्यतिहरे आत्मनेपदं न भवति। व्यतिगच्छन्ति। व्यतिसर्पन्ति। हिंसाऽर्थेभ्यः व्यतिहिंसन्ति। व्यतिघ्नन्ति। प्रतिषेधे हसादीनाम् उपसङ्ख्यनम्। व्यतिहसन्ति। व्यतिजल्पन्ति। व्यतिपठन्ति। हरतेरप्रतिषेधः। संप्रहरन्ते राजानः।",
    "sutra_vishesh": "आत्मनेपदप्रकरणम् - कर्मव्यतिहारे आत्मनेपदनिषेधः",
    "mahabhashyam": " न गतिहिंसार्थेभ्यः प्रतिषेधे हसादीनामुपसंख्यानम् ।। 1 ।। प्रतिषधे हसादीनामुपसंख्यानं कर्तव्यम्। व्यतिहसन्ति। व्यतिजल्पन्ति। व्यतिपठन्ति। हरिवह्योरप्रतिषेधः ।। 2 ।। हरिवह्योरप्रतिषेधो भवतीति वक्तव्यम्। संप्रहरन्ते राजानः । संविवहन्ते गर्गैः इति। न वहिर्गत्यर्थः। देशान्तरप्रापणक्रियोऽत्र वहिः ।। 15 ।। ",
    "sutra": "न गतिहिंसार्थेभ्यः",
    "kaumudiNumber": "2681",
    "kaumudiText": "व्यतिगच्छन्ति | व्यतिघ्नन्ति ॥ |<!प्रतिषेधे हसादीनामुपसंख्यानम् !> (वार्तिकम्) ॥ हसादयो हसप्रकाराः शब्दक्रियाः | व्यतिहसन्ति | व्यतिजल्पन्ति ॥<!हरतेरप्रतिषेधः !> (वार्तिकम्) ॥ संप्रहरन्ते राजानः ॥",
    "nyaas": "`व्यतिगच्छन्ति`इति| `इषुगमियमां छः`  [[7|3|77]]  इति छत्वम्, `छे च`  [[6|1|71]]  इति तुक्| `व्यतिसर्पन्ति` इति| `गम्लृ सृप्लृ गतौ` (धातुपाठः-982,983), लघूपधगुणः| `व्यतिहिंसन्ति` इति| `तृहि हिसि हिंसायाम्` (धातुपाठः-1348,1829)| `व्यतिघ्नन्ति` इति| `हन हिंसागत्योः` (धातुपाठः-1012) `गमहन`  [[6|4|98]]  इत्युपधापलोपः, `हो हन्तेर्ञ्णिन्नेषु`  [[7|3|54]]  इति कुत्वम्|`प्रतिषेधे` इत्यादि| उपसंख्यानशब्दस्य प्रतिपादनमर्थः| उपसंख्यानशब्दोऽत्रानेकार्थत्वाद्धातूनां प्रतिपादने वत्र्तते| तच्च प्रतिपादनं प्रकृतत्वात् प्रतिषेधस्येति गम्यते| तदयमर्थः-- प्रतिषेधे कत्र्तव्ये हसादीनामप्यात्मनेपदप्रतिषधस्य प्रतिपादनं कत्र्तव्यमिति| तत्रेदं प्रतिपादनम्-- नेति योगविभागः क्रियते, तेन हसादीनामपि भविष्यतीति| ततः `गतिहिंसार्थेभ्यः` इति द्वितीयो योगः, तत्र `न` इति वत्र्तते|किमर्थं पुनरयम्? पूर्वयोगस्यासर्वविषयत्वज्ञापनार्थम्, तेन `न` इति योगविभागेन हसादीनामेव प्रतिषेधो भविष्यति, नान्येष्यमिति|"
}


