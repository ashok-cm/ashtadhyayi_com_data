{
    "a": "7",
    "p": "2",
    "n": "22",
    "s": "कृच्छ्रगहनयोः कषः ",
    "padachcheda": "कृच्छ्रगहनयोः ७\/२ कषः ६\/१",
    "anuvritti": "",
    "adhikara": " अङ्गस्य [6।4।1] ",
    "full_sutra": "",
    "siddhantakaumudi_index": "3062",
    "msknum": "0",
    "ssknum": "0",
    "balamanorama": "<<कृच्छ्रगहनयोः कषः>> - कृच्छ्रगहनयोः । कृच्छ्रशब्दो दुःखे, तत्कारणे च वर्तते । कष्टं दुःखं, तत्कारणं चेति ।स्यात्कष्टं कृच्छ्रमाभील॑मित्यमरकोशवाक्यम् । दुःखकारणे उदाहरति —  कष्टो मोह इति । गहने उदाहरति —  कष्टं शास्त्रमिति । गहनशब्दं विवृणोति —  दुरवगाहमिति । ",
    "tattvabodhini": "<<कृच्छ्रगहनयोः कषः>> - कृच्छ्रगहनयोः । कृच्छ्रं दुःखं, तत्कारणं च लक्षणया गृह्रते । कषतिहिंसार्थः । कष्टो मोह इति । दुःखहेतुरित्यर्थः ।",
    "padamanjari": "  कषतिर्हिसार्थः । कष्टोऽग्निरिति । चीयमानोऽग्निरत्राग्निशब्देन विवक्षितः, स कष्टो भवति, चयनप्रकारस्य दुर्ज्ञानत्वात् । व्याकरमस्य कष्टत्वमिडागमादिव्यवस्थाया दुर्ज्ञानत्वात् । सान्नं कष्टत्वं वर्षभदस्य  एस्वरस्य स्तोमादीनां च दुर्ज्ञानत्वात् । कारणमपीति । लक्षणया, कृच्छ्रमिति व्युत्पत्या वा ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "कृच्छ्र गहन इत्येतयोरर्थयोः कषेर् धातोः निष्ठायाम् इडागमो न भवति। कष्टो ऽग्निः। कष्टं व्याकरणम्। ततो ऽपि कष्टतराणि सामानि। कृच्छ्रं दुःखम्, तत्कारणम् अप्यग्न्यादिकं कृच्छ्रम् इत्युच्यते। गहने कष्टानि वनानि। कष्टाः पर्वताः। कृच्छ्रगहनयोः इति किम्? कषितं सुवर्णम्।",
    "mahabhashyam": "",
    "siddhantakaumudi": "कषो निष्ठाय इण्न स्यादेतयोरर्थयोः | कष्टं दुःखं तत्कारणं च | स्तात्कष्टं कृच्छ्रमाभीलम् | कष्टो मोहः | कष्टं शास्त्रम् | दुरवगाहमित्यर्थः | कषितमन्यत् ॥",
    "nyaas": "`कष्टः` इति| कषिशिषीत्यादिहिंसार्थधातुवर्गे कषिः पठते| किं पुनः कृच्छ्रं नाम? इत्याह--`कृच्छ्रं दुःखम्` इति| यद्येवम्, दुःखे प्राणिधर्मे प्रतिषेध उच्यमानोऽग्न्यादौ न सिध्यते? इत्याह--`तत्कारणमप्यग्न्यादिकं कृच्छ्रमुच्यते` इति| कारणे कार्योपचारात्, यथा--नङ्वलोदकं पादरोग इति| चिन्त्यं पुनरेतत्? किं मुख्ये सति गौणस्य ग्रहणं युक्तम्? उत नेति? यदि तु कृच्छ्रशब्दाण्णिजन्तात्? पचाद्यचमुत्वाद्य कृच्छ्रयतीति कृच्छ्र इत्येवं व्युत्पाद्यते, तदा कृच्छ्रशब्दोऽपि मुख्येऽगन्यादावपीति न किञ्चिच्चिन्त्यम्; न चास्यां व्युत्पत्तौ तत्कारणमप्यगन्यादिकं कृच्छ्रमित्युच्यत इत्येतद्विरुध्यते| यद्धि कृच्छ्रयति तन्नियोगत एव दुःखस्य कारणं भवति॥"
}


