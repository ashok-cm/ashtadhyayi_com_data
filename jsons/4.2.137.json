{
    "a": "4",
    "p": "2",
    "n": "137",
    "msknum": "1833",
    "ssknum": "0",
    "balamanorama": "<<गर्तोत्तरपदाच्छः>> - गर्तोत्तरपदाच्छः । देशे इति । शेषपूरणम् । देशवाचिन इति यावत् । वृकगर्तीयमिति । वृकगर्तो नाम देशः । तत्र भव इत्यर्थः । ननु गर्ताच्छ इत्येतावतैव केवलगर्तशब्दस्य देशवाचित्वाऽभावाद्गर्तोत्तरपदादिति सिद्धे उत्तरपदग्रहणं व्यर्थमित्यत आह — उत्तरपदग्रहणमिति । ",
    "tattvabodhini": "",
    "padamanjari": " वाहीकग्रामलक्षणमिति । यद्यपि ठ्वाहीकग्रामेभ्यश्चऽ इति ठञ्ञिठौ विहितौ, तथाप्युत्सृष्टानुबन्धयोस्तयोष्ठरूपाविशेषाद्वाहीकग्रामलक्षणमित्येकवचननिर्देशः । श्वाविद्गर्तीयमिति । श्वानं विध्यतीति व्यधेः क्विप्, सम्प्रसारणम्, ठ्नहिवृत्तिऽ इति दीर्घः, श्वाविधां गर्तः श्वाविद्गर्तः ॥",
    "kashika": "देशे इत्येव। गर्तौत्तरपदात् देशवाचिनः प्रातिपदिकात् छः प्रत्ययो भवति शैसिकः। अणो ऽपवादः। वाहीकग्रामलक्षणं च प्रत्ययं परत्वाद् बाधते। वृकगर्तीयम्। शृगालगर्तीयम्। श्वाविद्गर्तीयम्। उत्तरपदग्रहणं बहुच्पूर्वनिरासार्थम्। बाहुगर्तम्।",
    "sutra_vishesh": "प्राग्दीव्यतीये शैषिकप्रकरणम् - \"छ\" प्रत्ययविधानम्",
    "mahabhashyam": " गर्तोत्तरपदाच्छः (1558) (छाधिकरणम्) (5440 पूर्वविप्रतिषेधे वार्तिकम्।। 1 ।।) - गर्तोत्तरपदाच्छविधेर्जनपदाद्वुञ्ञ् विप्रतिषिद्धम् - (भाष्यम्) गर्तोत्तरपदाच्छविधेर्जनपदाद् वुञ्ञ् भवति पूर्वविप्रतिषेधेन। गर्तोत्तरपदाच्छो भवतीत्यस्यावकाशः--श्वाविद्गर्त--श्वाविद्गर्तीयः। वुञ्ञोऽवकाशः--अङ्गाः--आङ्गकः। इहोभयं प्राप्नोति, त्रैगर्तकः। वुञ्ञ् भवति पूर्वविप्रतिषेधेन।। (वार्तिकप्रत्याख्याने भाष्यम्) स तर्हि पूर्वविप्रतिषेधो वक्तव्यः? न वक्तव्यः। उक्तमेवावधिग्रहणस्य प्रयोजनम्--जनपदाज्जनपदावधेर्वुञ्ञेव यथा स्यात्, यदन्यत् प्राप्नोति तन्मा भूदिति।। ",
    "sutra": "गर्तोत्तरपदाच्छः",
    "kaumudiNumber": "1361",
    "kaumudiText": "देशे | अणोऽपवादः | वृकगर्तीयम् | उत्तरपदग्रहणं बहुच्पूर्वनिरासार्थम् ॥",
    "nyaas": "अवृद्धार्थ वचनम्| वृद्धात्तु `वृद्धाच्छः` (4.2.113) इत्यनेनैव सिद्धमिति| सति तु वृद्धावपि परत्वादनेनैव भवितव्यम्| `अनोऽपवादः` इति| नाप्राप्ते तस्मिन्नस्यारम्भात्| `वाहीकग्रामलक्षणञ्च` इत्यादि| यद् गत्र्तोत्तरपदं वाहीकवाचि ततो वाहीकग्रामलक्षणौ ठञ्ञिठौ बाधित्तवात् परत्वाच्छ एव भवति, तस्य गत्र्तोत्तरपदमवकाश इति| अथोत्तरपदग्रहणं किमर्थम्, न गत्र्तान्तादित्येवोच्येत? इत्याह-- `उत्तरपदग्रहणम्` इत्यादि| यदि गत्र्तान्तादित्युच्येत तदा बहुगत्र्त इत्येतस्मादपि बहुच्पूर्वात् स्यात्, भवति ह्रेतद्गत्र्तान्तम्| उत्तरपदग्रहणे तु सति न भवति, न ह्रेतद्गत्र्तोत्तरपदम्| समासे हि सत्येतद्भवति-- पूर्वपदमुत्तरपदमिति॥"
}


