{
    "a": "4",
    "p": "3",
    "n": "7",
    "msknum": "0",
    "ssknum": "0",
    "balamanorama": "<<ग्रामजनपदैकदेशादञ्ठञौ>> - ग्रामजनपद । ननु अञ् चेत्येतावतैव चकाराट्ठञोऽनुकर्षसिद्धेः ठञ्ग्रहणं व्यर्थमित्यत आह — ठञ्ग्रहणमिति । ननु अञ् चेत्युक्तेऽपि चकाराट्ठञोऽनुकर्षः स्पष्ट एवेत्यत आह — अञ्चेत्युक्त इत्यादि । ",
    "tattvabodhini": "",
    "padamanjari": " पौर्वार्द्धा इति । ग्रामस्य पूर्वस्मिन्नर्द्धे भव इति तद्धितार्थे समासः, ततः प्रत्ययः । यद्यप्यर्द्धशब्दो ग्राममपेक्षते, तथाप्यस्य नित्यसापेक्षत्वात्प्रधानत्वाच्च वृत्तिद्वयमप्यविरुद्धम्---समासवृत्तिः, तद्धितवृत्तिश्च । ठञ्ग्रहणं किमर्थम्, नाञ्चेत्येवोच्येत ? न चैवमुच्यमाने यतोऽपि समुच्चय प्रसङ्गः; पूर्वसूत्रे चानुकृष्टत्वात् । तस्माद्विस्पष्टार्थं ठञ्ग्रहणम् ॥",
    "kashika": "दिक्पूर्वपदातित्येव। ग्रामएकदेशवाचिनो जनपदएकदेशवाचिनश्च प्रातिपदिकाद् दिक्पूर्वपदादर्धान्तादञ्ठञौ प्रत्ययौ भवतः शैषिकौ। यतो ऽपवदौ। इमे खल्वस्माकं ग्रामस्य जनपदस्य वा पौर्वार्धः, पौर्वार्धिकाः। दाक्षिणार्धाः, दाक्षिणार्धिकाः।",
    "sutra_vishesh": "प्राग्दीव्यतीये शैषिकप्रकरणम् - \"अञ्\", \"ठञ्\" प्रत्ययविधानम्",
    "mahabhashyam": "",
    "sutra": "ग्रामजनपदैकदेशादञ्ठञौ",
    "kaumudiNumber": "1377",
    "kaumudiText": "ग्रामैकदेशवाचिनो जनपदैकदेशवाचिनश्च दिक्पूर्वपदादर्धान्तादञ्ठञौ स्तः | इमेऽस्माकं ग्रामस्य जनपदस्य वा पौर्वार्धाः | पौर्वार्धिकाः | ग्रामस्य पूर्वास्मिन्नर्धे भवा इति तद्धितार्थे समासः | ठञ् ग्रहणं स्पष्टार्थम् | अञ्चेत्युक्ते यतोऽप्यनुकर्षः संभाव्येत ॥",
    "nyaas": "`यतोऽपवादौ` इति| पूर्वेण प्राप्तस्य| `पौर्वार्धाः` इति|पूर्ववत्समासः| नन्वत्र पूर्वस्मिन्नर्द्धे ग्रामस्येति ग्राममपेक्षमाणस्यार्धशब्दस्यासामथ्र्यात् समासो नोपपद्यते? नैष दोषः; प्रधानमात्रार्द्धं भवति| प्रधानस्य सापेक्षस्यापि समासः-- इत्येतत् `उपमितं व्याघ्रादिभिः सामान्यप्रयोगे`  [[2|1|55]]  इत्यत्र ज्ञापितम्॥"
}


