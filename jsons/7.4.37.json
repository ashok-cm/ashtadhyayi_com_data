{
    "a": "7",
    "p": "4",
    "n": "37",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": "  एतदेवेत्यादि । पूर्वमेवैतद्व्याख्यातम् ॥",
    "kashika": "अश्व अघ इत्येतयोः क्यचि परतः छन्दसि विषये आकारादेशो भवति। अश्वायन्तो मघवन्। मा त्वा वृका अघायवो विदन्। एतदेव आत्ववचनं ज्ञापकं न च्छन्दस्यपुत्रस्य [[7|4|35]] इति दीर्घरतिषेधो भवति इति।",
    "sutra_vishesh": "",
    "mahabhashyam": " रीङृतः दीर्घोच्चारणं किमर्थं न रिङृत इत्येवोच्येत ? ।। का रुपसिद्धिः--मात्रीयति पित्रीयति ? ।। अकृत्सार्वधातुकयोरिति दीर्घत्वं भविष्यति ।। एवं तर्हि सिद्धे सति यद्दीर्घोच्चारणं करोति तज्ज्ञापयत्याचार्यो भवत्येषा परिभाषा अङ्गवृत्ते पुनर्वत्तावविधिर्निष्ठितस्येति ।। किमेतस्य ज्ञापने प्रयोजनम् ? ।। पिबेर्गुणप्रतिषेधश्चोदितः स न वक्तव्यो भवति ।। ( रीङृतः ) ",
    "sutra": "अश्वाघस्यात्‌",
    "kaumudiNumber": "3590",
    "kaumudiText": "अश्व अघ एतयो क्यचि आत्स्याच्छन्दसी | अश्वायन्तो मघवन् (अ॒श्वा॒यन्तो॑ मघवन्) | मात्वा वृका अघायवः | न च्छन्दसि-<{3588}> इति निषेधो नेत्वमात्रस्य किं तु दीर्घस्यापीति | अत्रेदमेव सूत्रं ज्ञापकम् |",
    "nyaas": "`एतदेवाद्ववचनं ज्ञापकम्` इत्यादि| कथं कृत्वा ज्ञापकम्? यदि `न च्छन्दसि`  [[7|4|35]]  इत्यनन्तरस्यैवेत्वस्यायं प्रतिषेधः तदाऽद्वचनमनर्थकं स्यात्, `अकृत्सार्वधातुकयोः`  [[7|4|25]]  इत्यनेनैव सिद्धत्वात्, कृतञ्च, तस्मादेतज्ज्ञापयति--दीर्घस्याप्ययं प्रतिषेधो भवतीति॥"
}


