{
    "a": "7",
    "p": "2",
    "n": "38",
    "msknum": "713",
    "ssknum": "0",
    "balamanorama": "<<वॄतो वा>> - वृतो वा । वृ ॠत् इत्यनयोः समाहारद्वन्द्वात्पञ्चम्येकवचनम् । वृ इति वृङ्वृञोग्र्रहणम् ।आद्र्धधातुकस्ये॑डित्यत इडित्यनुवृत्तं षष्ठआ विपरिणम्यते ।ग्रहोऽलिटि दीर्घ इत्यनुवर्तते । तदाह —  वृङ्वृञ्भ्यामित्यादि । तरिता तरीतेति । इटो दीर्घविकल्पः ।गुणे रपरत्वम् । तरिष्यति । तरतु । अतरत् । तरेत् । हलि चेति । आशीर्लिङि कित्त्वादृकारस्य गुणनिषेधे, इत्त्वे, रपरत्वे \"हलि चे\" ति दीर्घे, तीर्यादिति रूपमित्यर्थः । अतारीत् अतारिष्टामित्यादौ \"वृतो वा\" इति दीर्घे प्राप्ते — सिचि च । अत्रेति । परस्मैपदपरके सिचि वृङ्वृञ्भ्यामृद्नताच्च परस्य इटो दीर्घो नेत्यर्थः ।न लिङी॑त्यतो नेत्यनुवर्तते । अतारिष्टामिति । अतारिषुः । अतारिषम् अतारिष्व अतारिष्म.अतरिष्यत् । गुप गोपने इति । गोपनं — रक्षणम् । तिज निशाने इति । निशानं — तीक्ष्णीकरणम् । मान पूजायाम् । बध बन्धने इति । एते चत्वारोऽनुदात्तेत इति स्थितिः ।",
    "tattvabodhini": "<<वॄतो वा>> - वृतो वा । इहआद्र्धधातुकस्ये॑डित्यत इडित्यनुवर्तते,ग्रहो लिटी॑त्यतो लिटि दीर्घ इति च । तदाह —  —  इटो दीर्घो वेत्यादि ।",
    "padamanjari": "  अत्र यदि वृ वरणे इत्येतस्य तसिला निर्द्देशः स्यात् व्रः इत्येव निर्दिश्येत, यथा ग्रो यङ् ईति । अथ तस्य ऋकारान्तानां च ग्रहणम् एवमपि तस्य पृथग्ग्रहणमनर्थकम्, ऋकारान्तत्वात् । अथ तस्य ऋकारान्तानां  एच तथा च सति ऋतश्च संयोगादेः इत्यत्र ऋतः इति न वक्तव्यम् अस्यैवानुवृतेः । अथ वृङ्वृञोः ऋकारान्तानां च तथापि वृग्रहणमनर्थकमृकारान्तत्वात् । तस्माद्वृत्तिकारोपदर्शितानामेव ग्रहणम् ।  वृत इति किमिति । उः इति वक्तव्यमिति मन्यते ॥",
    "kashika": "वृ इति वृङ्वृञोः सामान्येन ग्रहणम्। तस्मादुत्तरस्य ऋ̄कारान्तेभ्यश्च इटो वा दीर्घो भवति। वरिता, वरीता। प्रावरिता, प्रावरीता। ऋ̄कारान्तेभ्यः तरिता, तरीता। आस्तरिता, आस्तरीता। वृ̄तः इति किम्? कर्ष्यति। हरिष्यति। अलिटि इत्येव, ववरिथ। तेरिथ।",
    "sutra_vishesh": "",
    "mahabhashyam": "",
    "sutra": "वॄतो वा",
    "kaumudiNumber": "2391",
    "kaumudiText": "वृङ्वृञ्भ्यामॄदन्ताञ्चेटो दीर्घो वा स्यान्न तु लिटि | तरीता | तरिता | अलिटीति किम् | तेरिथ | हलि च <{354}> इति दीर्घः | तीर्यात् ॥",
    "nyaas": ""
}


