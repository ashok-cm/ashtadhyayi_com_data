{
    "a": "1",
    "p": "4",
    "n": "78",
    "s": "प्राध्वं बन्धने ",
    "padachcheda": "प्राध्वम् ०\/० बन्धने ७\/१",
    "anuvritti": "",
    "adhikara": " आकडारात् एका संज्ञा [1|4|1]  प्राग्रीश्वरान्निपाता: [1।4।56] ",
    "full_sutra": "",
    "siddhantakaumudi_index": "779",
    "msknum": "1479",
    "ssknum": "0",
    "balamanorama": "<<प्राध्वं बन्धने>> - प्राध्वं बन्धने । प्राध्वमिति न द्वितीयान्तमित्याह — प्राध्वमित्यव्ययमिति । बन्धने गम्ये प्राध्वमित्यव्ययं गतिसंज्ञकं स्यादित्यर्थः । प्राध्वङ्कृत्येति । गतिसमासे क्त्वे ल्यप् । अत्र प्राध्वमिति मान्तमव्ययं बन्धनेन आनुकूल्ये वर्तते । तदाह — बन्धनेनेति । बन्धनग्रहणस्य प्रयोजनमाह — प्रार्थनादिनेति । ",
    "tattvabodhini": "",
    "padamanjari": " मकारान्तमव्ययमिति। चादिषु पाठात्। आनुकूल्ये वर्तते इति। तेन बन्धने वर्तमानः प्राध्वंशब्दः इत्ययमर्थो न भवति। कथं तर्हि बन्धने इत्यस्यान्वय इत्यत आह--तदिति। बन्धन इति। सत्सप्तम्यर्थद्वारकश्च प्राध्वमित्यनेन सम्बन्धः, बन्धने सति यदानुकूल्यं तद्वन्धनहेतुकमिति भावः। प्राध्वं कृत्वा गत इति। प्रस्थितोऽध्वानं प्राध्वः, ठत्यादयः क्रान्ताद्यर्थेऽ इति समासः, ठुपसर्गादध्वनःऽ इत्यच् लाक्षणिकत्वादेवात्र न भविष्यति; तस्मादव्ययस्यैवायं प्रयोगः, आनुकूल्यं तु बन्धनहेतुकं न विवक्षितमिति व्याचक्षते॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "कृञि इति वर्तते। प्राध्वम् इति मकारान्तम् अव्ययमानुकूल्ये वर्तते। तदानुकूल्यं वन्धनहेतुकं यदा भवति तदा प्राध्वंशब्दः कृञि नित्यं गतिसंज्ञो भवति। प्राध्वंक्र्त्य। बन्ध्ने इति किम्? प्राध्वं कृत्वा शकटं गतः।",
    "mahabhashyam": "",
    "siddhantakaumudi": "प्राध्वमित्यव्ययम् | प्राध्वंकृत्य | बन्धनेनानुकूल्यं कृत्वेत्यर्थः | प्रार्थनादिना त्वानुकूल्यकरणे | प्राध्वं कृत्वा ॥",
    "nyaas": "`बन्धने` इति निमित्तसप्तमीयम्| प्राध्वंशब्दस्यानुकूल्यवृत्तित्वात् `बन्धने` इत्यस्य विशेषणं नोपपद्यत इति सामथ्र्यात् तदर्थस्य विशेषणं विज्ञायत इत्यत आह-- `तदानुकूल्यम्` इत्यादि| बन्धनं हेतुर्यस्य तत्तथोक्तम्| `प्राध्वंकृत्य` इति| बन्धनेन निमित्तेनानुकूल्यं कृत्वेत्यर्थः| `प्राध्वं कृत्वा` इति| समर्थमध्वगमने शकटम्, अध्वाभिमुखं कृत्वेति गम्यते| `उपसर्गादध्वनः`  [[5|4|85]]  इत्यच् समासान्तः| `नस्तद्धिते`  [[6|4|144]]  इति टुलोपः| प्रगतमध्वानमिति प्रादिसमासः| लक्षमप्रतिपदोक्तपरिभाषयैवात्र (व्या|पा|3) प्राप्तौ सिद्धायां लाक्षणिकोऽपि प्राध्वंशब्दो यत्र बन्धनेनाभिसम्बध्यते, तत्रापि गतिसंज्ञा भवतीति ज्ञापनार्थं बन्धनग्रहणम्| तेन यदा बन्धनेनैव शकटस्याध्वनि सामथ्र्यादध्वाभिमुखता विवक्ष्यते, तदा प्राध्वंकृत्य शकटं गतमित्येतदपि सिद्धं भवति॥"
}


