{
    "a": "3",
    "p": "4",
    "n": "16",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " संस्थानादीनामवधित्वेन लक्षणभावः । आ समाप्तेरिति । सम्पूर्वो हि तिष्ठतिः समाप्तौ रूढः; सन्तिष्ठते पिण्डपितृयज्ञ इत्यादौ दर्शनात् । आतामितोरिति । ठ्तमु ग्लानौऽ ॥",
    "kashika": "कृत्यार्थे इति निवृत्तम्। तुमर्थे इति वर्तते। प्रकृत्यर्थविशेषणं भावलक्षणग्रहणम्। भावो लक्ष्यते येन तस्मिन्नर्थे वर्तमानेभ्यः स्थादिभ्यो धातुभ्यः छन्दसि विषये तुमर्थे तोसुन् प्रत्ययो भवति। आसंस्थातोर्वेद्यां शेरते। आ समाप्तेः सीदन्ति इत्यर्थः। इण् पुरा सूर्यस्तोदेतोराधेयः। कृञ् पुरा वत्सानामपाकर्तोः। वदि पुरा प्रवदितोरग्नौ प्रहोतव्यम्। चरि पुरा प्रचरितोराग्नीध्रीये होतव्यम्। हु आहोतोरप्रमत्तस्तिष्थति। तमि आ तमितोरासीत। जनि काममा विजनितोः सम्भवामेति इति।",
    "sutra_vishesh": "कृत्प्रत्ययप्रकरणम् - छन्दसि \"तोसुन्\" प्रत्ययविधानम्",
    "mahabhashyam": "",
    "sutra": "भावलक्षणे स्थेण्कृञ्वदिचरिहुतमिजनिभ्यस्तोसुन्",
    "kaumudiNumber": "3443",
    "kaumudiText": "आसंस्थातोः सीदन्ति | आसमाप्तेः सीदन्तीत्यर्थः | उदेतोः | अपकर्तोः | काममाविजनितोः संभवामः | इति श्रुतिः ॥",
    "nyaas": "`आसंस्थातोः` इत्यादि| आसंस्थातोः शब्देन समाप्तिरुच्यते, वेद्यां सदनं लक्ष्यते| `पुरा सूर्यस्योदेतोराधेयः` इति| अत्राप्याधानक्रिया सूर्यस्योदयेन| `पुरा वत्सानाम्` त्यादौ वत्सानामपाकरणेनासनम्| `पुरा प्रवदितोः` इत्यादौ प्रवदनेन हवनम्| `पुरा प्रचरितोः` इत्यादौ प्रचरणेन हवनमेव| उत्तरयोरुदाहरणयोराहवनेनासम्भवनम्॥"
}


