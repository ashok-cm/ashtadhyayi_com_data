{
    "a": "3",
    "p": "3",
    "n": "90",
    "s": "यजयाचयतविच्छप्रच्छरक्षो नङ् ",
    "padachcheda": "यज-याच-यत-विच्छ-प्रच्छ-रक्षः ५\/१ नङ् १\/१",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  धातो: [3।1।91]  भावे [3।3।18]  अकर्तरि च कारके संज्ञायाम् [3।3।19] ",
    "full_sutra": "",
    "siddhantakaumudi_index": "3268",
    "msknum": "1266",
    "ssknum": "0",
    "balamanorama": "",
    "tattvabodhini": "<<यजयाचयतविच्छप्रच्छरक्षो नङ्>> - यजयाच । भावेऽकर्तरि कारके चेति वर्तते । अत एवयज्ञेन यज्ञमयजन्त देवाः॑ इत्यत्र इज्यते इति यज्ञ इति व्याचक्षते । [विश्न इति ।च्छ्वोः शूडनुनासिके चे॑ति शः] ।",
    "padamanjari": " नङे ङ्कारो विच्छेर्गुणप्रतिषेधार्थः, अन्यथान्तरङ्गत्वातुकि ठ्चछवोः शूडनुनासिके चऽ इति सतुक्कस्य च्छस्यादेशे कृते लघूपधत्वाद् गुणः स्यात् । नङ्न्ताः सर्वे पुंल्लिङ्गाः । याचिस्तु स्त्रीलिङ्गः । वासरूपविधिश्च यथाभिधानं भवति । प्रश्न इति । अत्र ग्रहिज्यादिसूत्रेण सम्प्रसारणं कस्मान्न भवतीत्याह---प्रच्छेरिति ॥",
    "laghusiddhantakaumudi_index": "863",
    "laghusiddhantakaumudi": "यज्ञः। याच्ञा। यत्नः। विश्नः। प्रश्नः। रक्ष्णः॥",
    "kashika": "भावे अकर्तरि च कारके इति वर्तते। यजाऽदिभ्यो धातुभ्यो नङ् प्रत्ययो भवति। ङकारो गुणप्रतिषेधार्थः। यज्ञः। याच्ञा। यत्नः। विश्नः। प्रश्नः। रक्ष्णः। प्रच्छेः असम्प्रसारणं ज्ञापकात् प्रश्ने च आसन्नकाले [[3|2|117]] इति।",
    "mahabhashyam": " यजयाचयतविच्छप्रच्छरक्षो नङ् (1065) (444 नङ्प्रत्ययविधिसूत्रम्।। 3 । 3 । 1 आ.23 सू.) (4041 वार्तिकम्।। 1 ।।) - यजादिभ्यो नस्य ङित्त्वे संप्रसारणप्रतिषेधः- (भाष्यम्) यजादिभ्यो नस्य ङित्त्वे संप्रसारणप्रतिषेधो वक्तव्यः। प्रश्न इति।। (ङ्कारप्रत्याख्यानभाष्यम्) एवं तर्हि अङित्करिष्यते। (4042 दूषणवार्तिकम्।। 2 ।।) - अङिति गुणप्रतिषेधः- (भाष्यम्) यद्यङिद् गुणस्य प्रतिषेधो वक्तव्यः---विश्न इति।। (दूषणभाष्यम्) सूत्रं च भिद्यते। (समाधानभाष्यम्) यथान्यासमेवास्तु। (दूषणस्मारणभाष्यम्) ननु चोक्तं यजादिभ्यो नस्य ङित्त्वे संप्रसारणप्रतिषेध इति। (दूषणोद्धारभाष्यम्) नैष दोषः। निपातनादेतत् सिद्धम्।। किं निपातनम्? प्रश्ने चासन्नकाले इति।। यजयाच।। 90 ।। (स्न्यधिकारोक्तप्रत्ययाः) ",
    "siddhantakaumudi": "यज्ञः | याच्ञा | यत्नः | विश्नः | प्रश्नः | प्रश्नेचासन्नकाले <{2777}> इति ज्ञापकान्न सम्प्रसारणम् | ङित्वं तु विश्न इत्यत्र गुणनिषेधाय | रक्ष्णः ॥",
    "nyaas": "`यज देवपूजादौ` (धातुपाठः-1002), `टुयाच् याच्ञायाम्` (धातुपाठः-863), `{यती प्रयत्ने-धा|पा} यत प्रयत्ने`(धातुपाठः-30), `विच्छ गतौ` (धातुपाठः-1423), `प्रच्छ ज्ञीप्सायाम्` (धातुपाठः-1413), `रक्ष {पालने-- धातुपाठः-}रक्षणे` (धातुपाठः-658)--अत्र स्वाभाविकत्वाद्याचेरन्येषां नङ्प्रत्ययान्तानां पुंसि वृत्तिरिति तेभ्यो नङ् न घञपवादो भवति| यथादर्शनञ्च वासरूपविधना घञपि भवति- याग इति| याचेस्तु नङन्तसय स्वभावात् स्त्रियां वृत्तिरिति ततो नङ् `गुरोश्च हलः`  [[3|3|103]]  इति प्राप्तस्याकारप्रत्ययस्यापवादः| `कृत्यल्युटो बहुलम्`  [[3|3|113]]  इति वचनाद्वासरूपविधिर्न भवति| `ङकारो गुणप्रतिषेधः` इति| विच्छेर्लघूपधगुणो मा भूदित्येवमर्थः| ननु चान्तरङ्गत्वात् `छे च`  [[6|1|71]]  इति तुकैव विच्छेस्तावद्भवितव्यम्, तत्रालघूपधत्वादेव गुणो न भविष्यति, तत्क तत्प्रतिषेधार्थो ङकारः कत्र्तव्यः| `अनित्यमागमशासनम्`(व्या|प|99) इत्यस्य चैदेव नङो ङिकरणं ज्ञापकम्| यदा तह्र्रनित्यत्वात्, तुङ्न, तदा `च्छ्वोः शूडनुनासिके च`  [[6|4|19]]  इति सतुक्कस्य च्छकारस्य शादेशो विधीयमानः केवलस्य न प्राप्नोति? नैष दोषः; यस्मात् `च्छ्वोः`इति द्विच्छकारो निर्देशः| तत्रैकः सतुक्कः, द्वितीयः केवल एव, तेन केवलस्यापि शादेशो भविष्यति| यदि तु द्विच्छकारो निर्देशः `च्छ्वोः` इति द्विवचनं न प्राप्नोति,बहुत्वात् स्थानिनाम्? सौत्रत्वनान्निर्देशस्य बहुवचनस्य व्यत्ययेन द्विवचनं भविष्यतीत्यदोषः| अवश्यं द्विच्छकारो निर्देशः कत्र्तव्यः; अन्यथा `राल्लोपः`  [[6|4|21]]  इत्यत्र केवलस्य लोपो न स्यात्, केवलस्य च्छकारस्याप्रकृत्वात्| वचनं तु वकारलोपार्थमेव स्यात्| `यज्ञः, याच्ञा` इति| `स्तोः श्चुना श्चुः`  [[8|4|39]]  इति श्चुत्वेन नकारस्य ञकारः| `यत्नः` इति| `नेड् वशि कृति`  [[7|2|8]]  इतीट्प्रतिषेधः| `विश्नः, प्रश्नः` इति| `च्छ्वोः` [[6|4|19]]  इत्यादिना च्छकारस्य शकारादेशः| `रक्ष्णः`इति| `ष्टुना ष्टुः`  [[8|4|40]]  इति नकारस्य णकारः| अथ प्रच्छेः ग्रहिज्यादिसूत्रेण  [[6|1|16]]  सम्प्रसारणं `प्रश्नः` इत्यत्र कस्मान्न भवतीत्यत आह-- `प्रच्छेः` इत्यादि| किं ज्ञापकमित्याह-- `प्रश्ने च` इत्यादि॥"
}


