{
    "a": "8",
    "p": "4",
    "n": "23",
    "msknum": "638",
    "ssknum": "0",
    "balamanorama": "<<वमोर्वा>> - वमोर्वा ।उपसर्गादसमासेऽपी॑त्यतः उपसर्गादित्यनुवर्तते । \"रषाभ्यां नो णः\" इति सूत्रमनुवर्तते ।हन्तेरत्पूर्वस्ये॑त्यतोहन्ते॑रिति । तदाह — - उपसर्गस्यान्निमित्तादिति । णलि जहानेति स्तिते आह — हो हन्तेरिति ।अभ्यासाच्चे॑त्यपेक्षयाऽस्यान्तरङ्गत्वेन न्याय्यत्वादिति भावः । जघ्नतुरिति ।गमहने॑त्युपधालोपेहो हन्ते॑रिति कुत्वम् । थलि भारद्वाजनियमादिड्विकल्पे जहनिथ जहन् थ, इति स्थिते ञ्णित्प्रत्ययपरत्वाऽभावान्नकारपरत्वाऽभावाच्चहो हन्ते॑रिति कुत्वाऽप्राप्तौ ।",
    "tattvabodhini": "<<वमोर्वा>> - जघान जघ्नतुरिति । यद्यप्यत्रअभ्यासाच्चे॑त्यस्यापि प्रवृत्तिरस्ति तत्राप्यन्तरङ्गत्वात्हो हन्ते॑रित्युपन्यस्तम् ।",
    "padamanjari": " पूर्वेण नित्ये प्राप्ते विकल्पः ॥",
    "kashika": "हन्तेः इति वर्तते। वकारमकारायोः परतः हन्तिनकारस्य उपसर्गस्थान् निमित्तादुत्तरस्य वा णकारादेशो भवति। प्रहण्वः, प्रहन्वः। परिहण्वः, परिहन्वः। प्रहण्मः, प्रहन्मः। परिहण्मः, परिहन्मः।",
    "sutra_vishesh": "",
    "mahabhashyam": "",
    "sutra": "वमोर्वा",
    "kaumudiNumber": "2429",
    "kaumudiText": "उपसर्गस्थान्निमित्तात्परस्य हन्तेर्नस्य णो वा स्याद्वमयोः परयोः | प्रहण्मि-प्रहन्मि | प्रहण्वः-प्रहन्वः | हो हन्तेः--<{358}> इति कुत्वम् | जघान | जघ्नतुः | जघ्नुः ॥",
    "nyaas": "पूर्वेण नित्ये प्राप्ते विकल्पार्थ वचनम्| वाग्रहणं पूर्वविधीनां नित्यत्वज्ञापनार्थम्; अन्यथा हि योगारम्भसामथ्र्यादेवास्य विधेर्नित्यत्वं [विधिः--प्रांउ|पाठः; कांउ|पाठश्च] विज्ञायेत, पूर्वेषां तु विधीनां `शेषे विभाषा`  [[8|4|18]]  इत्यतो विभाषाग्रहणस्यानुवृत्तेः पाक्षिकत्वं स्यात्| इह तु वाग्रहणे द्वयोर्विभाषयोर्मध्ये ये विधयस्त एवह नित्या इति तेषां नित्यत्वं विज्ञायते॥"
}


