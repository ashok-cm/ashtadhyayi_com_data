{
    "a": "5",
    "p": "4",
    "n": "79",
    "msknum": "1619",
    "ssknum": "0",
    "balamanorama": "<<अवसमन्धेभ्यस्तमसः>> - अवसमन्धेभ्यस्तमसः । अव सम् अन्ध एभ्यः परो यस्तमश्शब्दस्तस्मादच्स्यादित्यर्थः । अवतमसमिति । अवहीनं तम इति विग्रहः । प्रादिसमासः । संतमसमिति । संततं तम इति विग्रहः । प्रादिसमासः । अन्धयतीत्यन्धमिति । \"अन्ध दृष्टउपघाते\" चुरादिः । दृष्ट प्रतिबध्नातीत्यर्थः । पचाद्यजिति ।नन्दिग्राहिपचादिभ्यो ल्युणिन्यचः॑ इति पचादित्वप्रयुक्तोऽच्प्रत्यय इत्यर्थः । अचि णिलोपेऽन्धमिति रूपम् । गाढमित्यर्थः । फलति । गाढस्यैव तमसो दर्शनप्रतिबन्धकत्वात् । अन्धतमसमिति । कर्मधारयादच् । ",
    "tattvabodhini": "<<अवसमन्धेभ्यस्तमसः>> - अवतमसमित्यादिष अवहीनं संततं च तम इथि विग्रहः । अन्धयतीति ।अन्ध दृष्टउपघाते॑ चुरादिः । अन्धमिति । गाढमित्यर्थः ।",
    "padamanjari": " अवगतं तमोऽवतमसम्, सन्ततं तमः सन्तमसम्, प्रादिसमासौ। अन्दं करोति अन्धयति, अन्धयतेः पचाद्यच्--अन्धम्, तच्च ततमस्च अन्धतमसम् ॥",
    "kashika": "अव सम् अन्ध इत्येतेभ्यो यः परः तमस्शब्दः तदन्तात् समासातच् प्रत्ययो भवति। अवतमसम्। सन्तमसम्। अन्धतमसम्।",
    "sutra_vishesh": "",
    "mahabhashyam": "",
    "sutra": "अवसमन्धेभ्यस्तमसः",
    "kaumudiNumber": "947",
    "kaumudiText": "अवतमसम् | संतमसम् | अन्धयतीत्यन्धं पचाद्यच् | अन्धं तमः अन्धतमसम् ॥",
    "nyaas": "`अवतमसम्` इति| अवहीनं तमसा, अवहीनं वा तम इति प्रादिसमासो वाऽयम्| एवं सङ्गतं तमसा, सङ्गतं तमः--`सन्तमसम्`| अन्धं करोतीति णिच्, तदन्तात्, अन्धयतीत्यन्धम्| अन्धञ्च तत्? तमश्चेति `अन्धतमसम्`| यदन्धं तमः करोतीति तदेवमुच्यते॥"
}


