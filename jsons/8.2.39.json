{
    "a": "8",
    "p": "2",
    "n": "39",
    "s": "झलां जशोऽन्ते ",
    "padachcheda": "झलाम् ६\/३ जशः १\/३ अन्ते ७\/१",
    "anuvritti": "-",
    "adhikara": " पदस्य [8।1।16]  पूर्वत्रासिद्धम् [8।2।1]  ",
    "full_sutra": "पदस्य अन्ते झलाम् जश:",
    "siddhantakaumudi_index": "84",
    "msknum": "75",
    "ssknum": "58",
    "balamanorama": "<<झलां जशोऽन्ते>> - अथ पररूपाऽभावपक्षे पटत्पटत्-इतीत्यत्र तकारस्य दकारं विधत्ते-झलां जशोन्ते । पदस्येत्यधिकृतं । तदाह — पदान्त इति । पटत्पटदितीति । स्थानसाम्यात्तकारस्य दकारो जशिति भावः । अत्राच्छब्दस्य पररूपनिषेधाऽभावे तकारमात्रस्य पररूपैकादेशविकल्पविधौ तस्य पररूपाभावपक्षेऽच्छब्दस्य पूर्वसूत्रेण पररूपापत्तौ पटत्पटितीति स्यादिति ध्येयम् ।",
    "tattvabodhini": "",
    "padamanjari": "",
    "laghusiddhantakaumudi_index": "67",
    "laghusiddhantakaumudi": "पदान्ते झलां जशः स्युः। वागीशः॥",
    "kashika": "झलां जशः आदेशा भवन्ति पदस्यान्ते वर्तमानानाम्। वागत्र। श्वलिडत्र। अग्निचिदत्र। त्रिष्टुबत्र। अन्तग्रहणं झलि इत्येतस्य निवृत्त्यर्थम्। वस्ता। वस्तव्यम्।",
    "mahabhashyam": "",
    "siddhantakaumudi": "पदान्तेझलां जशः स्युः | पटत्पटदिति ॥",
    "nyaas": "`आलिट्` इति| ढत्वे कृते जश्त्वम्| अथान्तग्रहणं किमर्थम्, ननु `स्कोः संयोगाद्योरन्ते च`  [[8|2|29]]  इत्यतोऽन्तग्रहणमनुवत्र्तत एव? इत्यत आह--`अन्तग्रहणम्` इत्यादि| तद्ध्यन्तग्रहणं झलीत्यनेन सम्बद्धम्, अतस्तदनुवृत्तौ झलीत्येतदप्यनुवत्र्तत, तस्मादेतन्निवृत्त्यर्थमन्यदेवान्तग्रहणं क्रियते| तेन च वसतेः--वस्ता, वस्तुमित्यत्र न भवति॥"
}


