{
    "a": "7",
    "p": "2",
    "n": "68",
    "s": "विभाषा गमहनविदविशाम् ",
    "padachcheda": "विभाषा १\/१ गमहनविदविशाम् ६\/३",
    "anuvritti": "",
    "adhikara": " अङ्गस्य [6।4।1] ",
    "full_sutra": "",
    "siddhantakaumudi_index": "3099",
    "msknum": "0",
    "ssknum": "0",
    "balamanorama": "",
    "tattvabodhini": "<<विभाषा गमहनविदविशाम्>> - जग्मिवानित्यादि । इट्पक्षेगमहने॑त्युपधालोपः ।",
    "padamanjari": "  जध्निवान्, जघन्वानिति । हो हन्तोर्ञ्णिन्नेषु । अभ्यासाच्च इति कुत्वम् ।  विशिना तौदादिकेनेति । यद्यप्यादादिकेन हन्तिना साहचर्यमस्ति, तथापि शब्दपरविप्रतिषेधाद्विशिसाहचर्यमेव व्यवस्थापकमिति भावः । ज्ञानार्थस्य त्विति । सताविचारणार्थयोस्त्वात्मनेपदित्वात् क्वसावसम्भव एवेति भावः । विविद्वानिति । वूर्वविदिट्प्रतिषेधः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "गम हन विद विश इत्येतेषां धातूनां वसौ विभाषा इडागमो भवति। गम जग्मिवान्, जगन्वान्। मो नो धातोः [[8|2|64]] इति नकारः। हन जघ्निवान्, जघन्वान्। विद विविदिवान्, विविद्वान्। विश विविशिवान्, विविश्वान्। विशिना साहचर्यादिह विदेस्तौदादिकस्य लाभार्थस्य ग्रहणम्। ज्ञानार्थस्य तु नित्यं विविद्वानित्येव भवति। दृशेश्चेति वक्तव्यम्। ददृशिवान्, ददृश्वान्।",
    "mahabhashyam": " विभाषा गमहनविदविशाम् ।। दृशेश्च(2) ।। दृशेश्चेति वक्तव्यम् । ददृश्वान् । ददृशिवान् ।। तत्तर्हि वक्तव्यम् ।। न वक्तव्यम् । दृशेरिति वर्तते ।। ( विभाषा गमहन ) ",
    "siddhantakaumudi": "एभ्यो वसोरिड्वा | जग्मिवान् | जगन्वान् | जघ्निवान् | जगन्वान् | विविदिवान् | विविद्वान् | विविशिवान् | विविश्वान् | विशिना साहचर्याद्विन्दतेर्ग्रहणम् | वेत्तेस्तु विविद्वान् | नेड्वशि कृति <{2981}> इतीण्निषेधः ॥<!दृशेश्च !> (वार्तिकम्) ॥ ददृशिवान् | ददृश्वान् ॥",
    "nyaas": "पूर्वस्मान्नियमाद्गमादीनामिङ्? न भवतीति विभाषेयमारभ्यते| `जग्मिवान्` इति| परत्वादिट्? ततः `गमहन`  [[6|4|98]]  इत्यादिनोपधालोपः, ततो द्विर्वचनम्| `जघन्वानिति, जध्निवान` इति| `अभ्यासाच्च`  [[7|3|55]]  इति कुत्वम्--हकारस्य घकारः| `लाभार्थस्य` इति| `विद्लृ लाभे` (धातुपाठः-1432) इत्यस्य| `न ज्ञानार्थस्य` इति| `विद ज्ञाने` (धातुपाठः-1064) इत्यस्य| `विद सत्तायाम्` (धातुपाठः-1171), `विद विचारणे` (धातुपाठः-1450)--इत्येतयोश्चात्मनेपदित्वादात्मनेपदेषु क्वसुर्न भवतीत्यनुपन्यासः| `दृशेश्च` इत्यादि| `वृशिर्? प्रेक्षणे` (धातुपाठः-988) इत्यस्माच्च परे क्वसोरिडागमो भवतीत्येतदर्थरूपं व्याख्येयमित्यर्थः| तत्रेदं व्याख्यानम्--`विभाषा` इति योगविभागः क्रियते, तेन दृशेरपि भविष्यतीति| न चैवं सति `गमहनविदविशाम्` इत्यस्यानर्थक्यम्; पूर्वयोगस्यासर्ववषयत्वसूचनात्| एवं ह्रतिप्रसङ्गः परिह्मतो भवति॥"
}


