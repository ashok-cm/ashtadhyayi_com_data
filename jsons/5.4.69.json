{
    "a": "5",
    "p": "4",
    "n": "69",
    "msknum": "1624",
    "ssknum": "665",
    "balamanorama": "<<न पूजनात्>> - न पूजनात् । \"परेभ्य\" इत्यध्याहार्यम् । \"समासान्ता\" इति पूर्वसूत्रमनुवर्तते । तदाह — पूजनार्थादिति ।पूजायां स्वतिग्रहणं कर्तव्य॑मिति वार्तिकमभिप्रेत्योदाहरति — सुराजेति । सु=शोभनो राजेति प्रादिसमासः । अतिराजेति । पूज्यो राजेत्यर्थः । उभयत्रापि \"राजाहःसखिभ्यः\" इति टज्न भवति । स्वतिभ्यामेवेति । स्वतिभ्यां परो यो राजन्शब्दस्तस्मादेवेत्यर्थः, तथा वार्तिकादिति भावः । नेहेति । \"निषेधे\" इति शेषः । परमराज इति । परमश्चासौ राजा चेति विग्रहः । अतिगव इति । \"अत्यादयः\" इति समासः । अतेः पूजनार्थकत्वाऽभावान्न टचो निषेधः । एवं \"परमराज\" इत्यत्रापि । इत्यतः प्रागिति ।प्राग्बहुव्रीहिग्रहणं कर्तव्य॑मिति वार्तिकार्थसङ्ग्रहोऽयम् । सुसक्थः स्वक्ष इति । सु=शोभने सक्थिनी यस्य, सु=शोभने अक्षिणी यस्येति च विघः ।बहुव्रीहौ सक्थ्यक्ष्णो॑रिति षच् । किमः क्षेपे । किंराजा किंसखेति । इह \"राजाहःसखिभ्यः\" इति टज्नभवति, \"किं क्षेपे\" इति समासः । किंराजः किंसख इति । किंशब्दोऽत्र प्रश्ने । कस्य राजा, को राजेति वा विग्रहः । ",
    "tattvabodhini": "",
    "padamanjari": "",
    "kashika": "यान् शब्दानुपादाय समासान्ता विधीयन्ते राजाहःसखिभ्यष् टच् [[5|4|91]] इत्येवम् आदीन्, यदा ते पूजनात् पूजनवचनात् परे भवन्ति तदा समासान्तो न भवति। सुराजा। अतिराजा। सुगौः। अतिगौः। पूजायां स्वतिग्रहणं कर्तव्यम्। इह मा भूत्, परमराजः, परमगवः इति। प्राग्बहुव्रीहिग्रहणं च कर्तव्यम्। बहुव्रीहौ सक्थ्यक्ष्णोः इत्येवम् आदौ प्रतिषेधो न भवति। सुसक्थः। अतिसक्थः। स्वक्षः। अत्यक्षः।",
    "sutra_vishesh": "",
    "mahabhashyam": " न पूजनात् (2346) (निषेधाधिकरणम्) (सूत्रार्थोपपादकभाष्यम्) इदं विप्रतिषिद्धम्। को विप्रतिषेधः? परिगणिताभ्यः प्रकृतिभ्यः समासान्तो विधीयते, न च तत्र काचित् पूजनान्ता प्रकृतिर्निर्दिश्यते।। नैतद्विप्रतिषिद्धम्। नैवं विज्ञायते याभ्यः प्रकृतिभ्यः समासान्तो विधीयते न चेत्ताः पूजनान्ता भवन्तीति। कथं तर्हि? न चेत्ताः पूजनात्परा भवन्तीति।। (5930 उपसंख्यानवार्तिकम्।। 1 ।।) - पूजायां स्वतिग्रहणम् - (भाष्यम्) पूजायां स्वतिग्रहणं कर्तव्यम्। सुराजा, अतिराजा। क्व मा भूत्? परमगवः, उत्तमगवः।। (5931 उपसंख्यानवार्तिकम्।। 2 ।।) - प्राग्बहुव्रीहिग्रहणं च - (भाष्यम्) प्राग् बहुव्रीहिग्रहणं च कर्तव्यम्। इह मा भूत्--स्वक्षः, अत्यक्ष इति।। ",
    "sutra": "न पूजनात्‌",
    "kaumudiNumber": "954",
    "kaumudiText": "पूजनार्थात्परेभ्यः समासान्ता न स्युः | सुराजा | अतिराजा ॥<!स्वतिभ्यामेव !> (वार्तिकम्) ॥ नेह परमराजः | पूजनात् किम् | गामतिक्रन्तोऽतिगवः | बहुव्रीहौ सक्थ्यक्ष्णोः - <{852}> इत्यतः प्रागेवायं निषेधः | नेह | सुसक्थः | स्वक्षः ॥",
    "nyaas": "`सुराजा, अतिराजा` इति| शोभनो राजा, अतिशयितः राजेति विगृह्र `कुगतिप्रादयः  [[2|2|18]]  इति समासः| `सुगौः` इति| पूर्ववत्समासः| अत्र `गोरतद्धितलुकि`  [[5|4|92]]  इति टच्? प्राप्नोति; अस्माद्वचनान्न भवति| `परमराजः, परमगवः` इति| `सन्महत्`  [[2|1|63]]  इति समासः| `सुसक्थः` इति| `बहुव्रीहौ सक्थ्यक्ष्णोः स्वाङ्गात्? षच्`  [[5|4|113]]  इति षच्॥"
}


