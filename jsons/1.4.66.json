{
    "a": "1",
    "p": "4",
    "n": "66",
    "s": "कणेमनसी श्रद्धाप्रतीघाते ",
    "padachcheda": "कणेमनसी १\/२ श्रद्धाप्रतीघाते ७\/१",
    "anuvritti": "",
    "adhikara": " आकडारात् एका संज्ञा [1|4|1]  प्राग्रीश्वरान्निपाता: [1।4।56] ",
    "full_sutra": "",
    "siddhantakaumudi_index": "767",
    "msknum": "1466",
    "ssknum": "0",
    "balamanorama": "<<कणेमनसी श्रद्धाप्रतीघाते>> - कणेमनसी । कणेशब्दो मनश्शब्दश्च श्रद्धाप्रतीघाते गतिसंज्ञकौ स्तः । अत्यन्ताभिलाषः=श्रद्धा, तस्या निवृत्तिः=प्रतीधातः । कणेहत्येति । गतिसमासे क्त्वो ल्यप् । मनोहत्येति ।पयः पिबती॑त्यनुषज्यते । ननु समासे कृते \"कणे\" इति सप्तम्याः कथं न लुगित्यत आह — कणेशब्द इति । ननु श्रद्धाप्रतीघातस्य कथमिहावगतिः, श्रद्धावाचकशब्दाऽभावात् । मनसो घाते सति कथं वा पयःपानमित्यत आह — अभिलाषातिशये इति । \"कणेशब्द\" इत्यनुषज्यते ।परावरयोगे चे॑ति सूत्रेण क्त्वा । अभिलाषनिवृत्तिपर्यन्तं पयः पिबतीत्यर्थः । श्रद्धाप्रतीघाते किम्  कणे हत्वा गतः । सूक्ष्मस्तण्डुलावयवः कणः, तद्विषये हत्वा गत इत्यर्थः । मनो हत्वा गतः । विषपानादौ मनः प्रवृतिंत प्रतिवध्य गत इत्यर्थः । ",
    "tattvabodhini": "<<कणेमनसी श्रद्धाप्रतीघाते>> - कणेहेत्येति । अत्यन्तमभिलष्य तन्निवृत्तिपर्यन्तं पिबतीत्यर्थः । तथा च श्रद्धाया अपगमात्तत्प्रतीघातो गम्यते । प्रत्युदाहरणं तु कणे हत्वा गतः । सूक्ष्मस्तण्डुलावयवः कणः । तस्मिन् हत्वेत्यर्थः ।",
    "padamanjari": " कणेशब्दः सप्तमीप्रतिरूपको निपातोऽभिलाषातिशये वर्तते। मनःशब्दोऽपि साहचर्यादभिलाषावृत्तिरेव विज्ञेयः। कणेहत्येति। अतिशयेनाभिलष्य तन्निवृत्तिपर्यन्तं पिबतीत्यर्थः। तदाह--तावदिति। श्रद्धा प्रतिहन्यत इत्यर्थः। इति यावदस्येत्यपेक्षते। प्रत्युदाहरणे कणेशब्दः पूक्ष्मतण्डुलावयवोऽधिकरणभूते वर्तते। मनःशब्दोऽपि चेतसि॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "कणेशब्दो मनस्शब्दश्च श्रद्धाप्रतीघाते गतिसंज्ञौ भवतः। कणेहत्य पयः पिबति। मनोहत्य पयः पिबति। तावत् पिबति यावदस्य अभिलाशो निवृत्तः। श्रद्धा प्रतिहता इत्यर्थः। श्रद्धाप्रतीघाते इति किम्? कणे हत्वा गतः। मनो हत्वा गतः।",
    "mahabhashyam": "",
    "siddhantakaumudi": "कणेहत्य पयः पिबति | मनोहत्य | कणेशब्दः सप्तमीप्रतिरूपको निपातऽभिलाषातिशये वर्तते | मनः शब्दोऽप्यत्रैव ॥",
    "nyaas": "कणेशब्दः सप्तम्यन्तप्रतिरूपको निपातः| न चेहाभिलाषातिशये वत्र्तमानो गृह्रते| तस्य हि श्रद्धाप्रतीघात इत्युपाधिः सम्भवति| मनःशब्दोऽपि तत्साहचर्यादभिलाषवृत्तिरेव विज्ञायते|`कणे` हत्वा, मनो हत्वा` इति| अत्र कणेशब्दः सूक्ष्मे तण्डुलावयवे वत्र्ततेऽधिकरणभूते, मनश्शब्दश्चेतसि॥"
}


