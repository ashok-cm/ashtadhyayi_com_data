{
    "a": "3",
    "p": "3",
    "n": "74",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " आहाव इति रूपं तु जुहोतेरेव सिद्धम्, अनेकार्थत्वाद्धातूनाम् । अर्थभेदोऽप्यकिञ्चित्करः । इदं तु वचनं ह्वयतेर्घञि आह्वाय इति रूपं मा भूदिति । आहाव इत्यधिकरणे निपातनमित्याह---तत्र हीति ॥",
    "kashika": "आङ् पूर्वस्य ह्वयतेर् धातोः सम्प्रसारणम्, अप्प्रत्ययो, वृद्धिश्च निपात्यते निपानं चेदभिधेयं भवति। निपिबन्त्यस्मिन्निति निपानम् उदकाधार उच्यते। आहावः पशूनाम्। कूपोपसरेषु य उदकाधारस् तत्र हि पानाय पशव आहूयन्ते। निपानम् इति किम्? आह्वायः।",
    "sutra_vishesh": "कृत्प्रत्ययप्रकरणम् - भावे, कर्तृभिन्नकारके  \"अप्\" प्रत्ययान्तनिपातनम्",
    "mahabhashyam": "",
    "sutra": "निपानमाहावः",
    "kaumudiNumber": "3251",
    "kaumudiText": "आङ्पूर्वस्य ह्वयतेः सम्प्रसारणमप् वृद्धिश्चोदकाधारश्चेद्वाच्यः | आहावस्तु निपानं स्यादुपकूपजलाशये ॥",
    "nyaas": "निपिबन्ति तस्मिन्निति निपानमित्यधिकरणे  [[3|3|117]]  ल्युट्| कस्मादाहावशब्द उदकाधारे वत्र्तत इत्याह-- `तत्र हि` इत्यादि| एतेनाहावशब्दस्योदकाधारे प्रवृत्तनिमित्तं दर्शयति॥"
}


