{
    "a": "5",
    "p": "2",
    "n": "131",
    "msknum": "0",
    "ssknum": "0",
    "balamanorama": "<<सुखादिभ्यश्च>> - सुखादिभ्यश्च । इनिर्मत्वर्थे इति । इनिरेव, नतु ठनित्यर्थः । माला क्षेपे इति । शुखादिगणसूत्रमिदम् । ",
    "tattvabodhini": "",
    "padamanjari": " इनिः प्रत्ययो नियम्यते इति। पूर्वसूत्रे इनिरेव भवतीति नियमस्वरूपं दर्शितम्, इहापि तथैव नियमः। नन्वेवं यत एवकारस्ततोऽन्यत्रावधारणमिति सुखादय एव नियता भवन्ति, तत्किमुच्यते--ठ्प्रत्ययो नियम्यतेऽ इति? अन्यनिवृत्तिविशिष्ट्ंअ व्यस्थापनगत्र नियम इत्यदोषः। मतुब्बाधनार्थं वचनमिति। न तु ठन्बाधनार्थम्; ठ्शिखादिभ्य इनिर्वाच्यःऽ इत्यनेनैव ठनो निवर्तितत्वादिति भावः ॥",
    "kashika": "सुख इत्येवम् आदिभ्यः प्रातिपदिकेभ्यः इनिः प्रत्ययो नियम्यते मत्वर्थे। सुही। दुःखी। मालाक्षेपे इति पठ्यते, व्रीह्यादिषु च मालाशब्दो ऽस्ति, तदिह क्षेपे मतुब्बाधनार्थं वचनम्। सुख। दुःख। तृप्र। कृच्छ्र। आम्र। अलीक। करुणा। कृपण। सोढ। प्रमीप। शील। हल। माल क्ष्पे। प्रणय।",
    "sutra_vishesh": "",
    "mahabhashyam": "",
    "sutra": "सुखादिभ्यश्च",
    "kaumudiNumber": "1937",
    "kaumudiText": "इनिर्मत्वर्थे | सुखी | दुःखी ॥ (गणसूत्रम् -) मालाक्षेपे ॥ माली ॥",
    "nyaas": "`इनिप्रत्ययो नियम्यते` इति| पूर्ववन्नियमो वेदितव्यः| `तदिह` इत्यादि| यतो व्रीह्रदिषु मालाशब्दः पठते, तस्माद्यदिह क्षेपे मालाशब्दस्य पुनर्वचनं तन्मतुपो बाधनार्थम्, न तु ठनः| सुखादिभ्य इति नोच्यत इति; अनेनैव निवर्त्तितत्वात्| मालाशब्दो हि शिखादिषु, तत्रान्तर्भाविनः क्षेपादन्यत्रेनिर्भवत्येव| शिखादित्वान्मतुप्? च; मतुपस्तस्यान्यतरस्यांग्रहणेन समुच्चितत्वात्--माली, मालावानिति॥"
}


