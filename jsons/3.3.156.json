{
    "a": "3",
    "p": "3",
    "n": "156",
    "msknum": "986",
    "ssknum": "0",
    "balamanorama": "<<हेतुहेतुमतोर्लिङ्>> - हेतुहेतुमतोर्लिङ् । पूर्वसूत्राद्विभाषानुवृतिंत मत्वा आह —  वा स्यादिति । पक्षे लृट् । हेतुभूते फलभूते वाऽर्थे वर्तमानाद्धातोर्लिङ् वा स्यादिति यावत् । भविष्यत्येवेति । लिङित्यनुवर्तमाने पुनर्लिङ्ग्रहणादिति भावः । हन्तीति । इतिर्हेतौ । वर्तमानकालिकहननाद्धेतोरित्यर्थः । अत्र लिङ्निमित्तसत्त्वाद्भविष्यति तु क्रियातिपत्तौ भूते च लृङ् । ",
    "tattvabodhini": "<<हेतुहेतुमतोर्लिङ्>> - हेतुहेतु । विभाषेत्स्याऽनुवर्तनादाह —  वा स्यादिति । नमेच्चेदिति । कृष्णनतिः सुखप्राप्तौ हेतुः । *भविष्यत्येवेष्यते । भविष्यत्येवेति । लिङित्यनुवर्तमाने पुनर्लिङ्ग्रहणं कालविशेषप्रतिपत्त्यर्थमिति भावः । हन्तीत्यादि । ननुलक्षणहेत्वोः क्रियायाः॑ इति हन्तेः शतृप्रत्ययः स्यात्, हननस्य पलायने हेतुत्वात् । मैवम् ।देवत्रातो गलो ग्राह इति योगे च सद्विधिः । मिथस्ते न विभाष्यन्ते गवाक्षः संशितव्रतः॑ इतिशाच्छोरन्यतरस्यामिति सूत्रे भाष्ये व्यवस्थापितत्वात् । व्याख्यातं च कैयटेन तत्रैव सूत्रे — देवत्रात् इति संज्ञा । तत्रनुदविदोन्दत्राघ्राह्यीभ्योऽन्यतरस्या॑मिति न णत्वं भवति — देवत्राण इति । किं तु देवत्रात इत्येव ।ग्रो यङि॑,अचि विभाषा॑ इति प्राण्यह्गे नित्यं लत्वम् । गलः । विषवाचकेगर॑ इत्यत्र न भवति ।विभाषा ग्रहः॑ इति णप्रत्ययो जलचरे भवति —  ग्राहः । ज्योतिषि न,  — ग्रहः ।लक्षणहेत्वो॑रिति सूत्रेनन्वोर्विभाषे॑त्यतो विबाषेत्यनुवर्त्त्य व्यवस्थितविभाषाश्रयणादितिशब्दयोगे सद्विधिः = शतृशानचौ न भवतः । हन्तीति पलायते । वातायने — गवाक्षः॑ । अन्यत्र त्ववङ्न भवति —  गोऽक्षः । संशितव्रत इति बहुव्रीहिः । अत्रशाच्छोरन्यतरस्या॑मिति संशात इतीत्वविकल्पो न भवति । अन्यत्र तु शातः । शितः । ते = पूर्वोक्तनत्वादिविधयो, मिथः =परस्परम् एकविषये, न विकल्प्यन्ते —  तत्तद्विधायकसूत्रे व्यवस्थितविभाषाश्रयणादिति भावः । क्रियातिपत्तौ तु भूते भविष्यति च नित्यं लृङ् । यद्यवर्षिष्यत् सस्यमुपत्स्यम् ।",
    "padamanjari": " भविष्यति च काल इति । इष्यत इत्यपेक्ष्यते । कथं पुनरेतद् द्वयं सूत्रेऽनुपातमेव लभ्यते ? इत्याह---तत्रेति । लिङिति वर्तमाने इति । ठुताप्योःऽ इत्यादेः सूत्रात् । हन्तीति पलायत इति । अत्र हननं हेतुः, पलायनं हेतुमत् । वर्षणं हेतुः, सरणं हेतुमत् । पलायत इति । ठुपसर्गस्यायतौऽ इति लत्वम् । अत्र ठ्लक्षणहेत्वोः क्रियायाःऽ इति शत्रादेशोऽपि न भवति, ठ्हतियोगे च सद्विधिःऽ इति व्यवस्थितविभाषासु पठितत्वात् ॥",
    "kashika": "तेहुः कारणम्। हेतुमत् फलम्। हेतुभूते हेतुमति चार्थे वर्तमानाद् धातोः लिङ् प्रत्ययो भवति। सर्वलकाराणाम् अपवादः। दक्षिणेन चेद् यायान्न शकटं पर्याभवेत्। यदि कमलकमाह्वयेन्न शकटं पर्याभवेत्। दक्षिणेन चेद् यास्यति न शकटं पर्याभविष्यति। तत्र विभाषाग्रहणं तावदनन्तरम् एव अनुवर्तते। लिङिति वर्तमाने पुनर् लिङ्ग्रहणं कालविशेषप्रतिपत्त्यर्थम्। तेन इह न भवति, हन्ति इति पलायते, वर्षति इति धावति। क्रियातिपत्तौ लृङ् भवति।",
    "sutra_vishesh": "कृत्प्रत्ययप्रकरणम् -  सर्वलकारापवादरूपेण \"लिङ्\" प्रत्ययविधानम्",
    "mahabhashyam": " हेतुहेतुमतोर्लिङ् (1141) (585 लिङ्प्रत्ययविधिसूत्रम्।। 3 । 3 । 2 आ.15) (5011 वार्तिकम्।। 1 ।।) - हेतुहेतुमतोर्लिङ् वा - (भाष्यम्) हेतुहेतुमतोर्लिङ्वेति वक्तव्यम्। दक्षिणेन चेद्यायात्, न शकटं पर्याभवेत्। दक्षिणेन चेद्यास्यति, न शकटं पर्याभविष्यति। (5012 वार्तिकम्।। 2 ।।) - भविष्यदधिकारे च- (भाष्यम्) भविष्यदधिकारे इति वक्तव्यम्। इह मा भूत्---वर्षतीति धावति। हन्तीति पलायत इति।। (आक्षेपभाष्यम्) अथेदानीं शतृशानचावत्र कस्मान्न भवतः? (समाधानभाष्यम्) देवत्रातो गलो ग्राह इति योगे च सद्धिधिः। मिथस्ते न विभाष्यन्ते गवाक्षः संशितव्रतः।। हेतुहेतुमतो।। 156 ।। ",
    "sutra": "हेतुहेतुमतोर्लिङ्",
    "kaumudiNumber": "2813",
    "kaumudiText": "वा स्यात् कृष्णं नमेच्चेत्सुखं यायात् | कृष्णं नंस्यति चेत्सुखं यास्यति ॥ |<!भविष्यत्येवेष्यते !> (वार्तिकम्) ॥ नेह | हन्ताति पलायते ॥",
    "nyaas": ""
}


