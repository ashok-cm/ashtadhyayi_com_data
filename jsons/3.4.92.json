{
    "a": "3",
    "p": "4",
    "n": "92",
    "msknum": "447",
    "ssknum": "388",
    "balamanorama": "<<आडुत्तमस्य पिच्च>> - भव नि इति स्थिते —  आडुत्तमस्येति ।लोटो लङ्व॑दित्यतो लोट इत्यनुवर्तते । तदाह — लोडुत्तमस्येति । स्तवानि स्तवावेत्यादौ सार्वधातुकपिदिति ङित्त्वनिवृत्त्यर्थं पिद्वचनम् । यद्यपि मिपस्थानिकस्य नः पित्त्वात्तदागमस्यापि सिद्धं पित्त्वं, तथापि वस्मसोराडागमस्याऽङित्तवार्थं पिदिति वचनम् । ननु स्तुहि भवानीत्यत्र \"एरु\" रित्युत्वं कुतो न स्यादित्यत आह-हिन्योरुत्वं नेति । सामथ्र्यादिति । अन्यथा —  \"हु-नु\" इत्येव विदध्यादिति भावः । भवानीति । आडागमे सवर्णदीर्घः । न चाऽत्र लङ्वद्भावादितश्चेति लोपः शङ्क्यः, इकारोच्चारणसामथ्र्यात् । अन्यथा \"मो न\" इत्येव विदध्यात् । एवं हेरपि बोध्यम् । यद्यपि भवानीत्यादवतो दीर्घो यञि इत्येव दीर्घसिद्धेराडागमविधिव्र्यर्थस्तथापि स्तवानीत्याद्यर्थमावश्यकमिहापि न्याय्यत्वादुपन्यस्तम् । भवावेति । लोटो वस् । गुणावादेशौ । आडागमः । सवर्णदीर्घः । लङ्वद्भावात् \"नित्यं ङित\" इति सकारलोपः । एवं मसि भवामेति रूपम् । इति लोट्प्रक्रिया । ",
    "tattvabodhini": "<<आडुत्तमस्य पिच्च>> - ॒स॑ इति तच्छब्देन यस्याऽ‌ऽडागमः स परामृश्यत इत्याहुः॥",
    "padamanjari": " स चोतमपुरुषः पिद्भवतीति । आट एव पित्वं कस्मान्न विज्ञायते, तुल्यविभक्तिकयोहि युक्तः सम्बन्धः---आट् पिदिति ? निर्थकत्वात् । अनुदातत्वं तावदागमत्वादेव सिद्धम् ; करवाणि, मार्जानीत्यादौ गुणवृद्ध्योरपि प्रत्यय एव निमितं न त्वागमः ॥",
    "kashika": "लोटः इत्येव। लोट्सम्बन्धिनः उत्तमपुरुषस्य आडागमो भवति, स च उत्तमपुरुषः पिद् भवति। करवाणि, करवाव, करवाम। करवै, करवावहै, करवामहै।",
    "sutra_vishesh": "तिङ्प्रत्ययप्रकरणम् - लोट्-लकारे तिङ्-प्रत्ययस्य आगमविधानम्",
    "mahabhashyam": "",
    "sutra": "आडुत्तमस्य पिच्च",
    "kaumudiNumber": "2204",
    "kaumudiText": "लोडुत्तमस्याडागमः स्यात्, सः पिच्च | हिन्योरुत्वं न इकारोच्चारणसामर्थ्यात् | भवानि | भवाव | भवाम ॥",
    "nyaas": "`स चोत्तमपुरुषः पिद्भवतिट` इति| अथाट एव पित्त्वं कस्मान्न क्रियते? निरर्थकत्वात्| पित्त्वं ह्रनुदातार्थं वा स्यात्, गुणवृद्ध्यर्थं वा; तत्राटोऽनुदात्तत्वमागमत्वादेव सिद्धम्, गुणवृद्ध्योस्तु नैवासौ निमित्तम्; अप्रत्ययत्वात्| तस्मादाटं प्रति पित्त्वमनर्थकमित्युत्तमस्यैव विधीयते| `करवाणि` इति| पित्त्वादुत्तमस्य ङित्वं नास्ति, तेन गुणो भवति| `करवै` इति| `एत ऐ`  [[3|4|93]] , `आटश्च`  [[6|1|87]]  इति वृद्धिः॥"
}


