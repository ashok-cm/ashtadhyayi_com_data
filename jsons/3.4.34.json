{
    "a": "3",
    "p": "4",
    "n": "34",
    "msknum": "1304",
    "ssknum": "0",
    "balamanorama": "",
    "tattvabodhini": "<<निमूलसमूलयोः कषः>> - निमूलमिति । नियतं मूलमस्य निमूलम् । सह मूलेन समूलम् । निमूलसमूलकषणाऽभिन्नं कषणमिति शाब्दबोधः । तेनेति । अत्रेदं बोध्यं —  सामान्यं विशेष्यं, विशेषस्तु विशेषणम् ।आम्रो वृक्ष॑ इत्यादौ आम्रो विशेषणं, वृक्षस्तु विशेष्यमिति सर्वजनानुभवात् । ततश्चात्र निमूलकषणादिकं विशेषणं, केवलषणं तु विशेष्यमिति ।",
    "padamanjari": " अत्र प्रकरणे समानकर्तृकत्वमेव । निमूलकाषमिति । कषतिर्हिसार्थः । एकस्यैव धात्वर्थस्य सामान्यविशेषभावेन भेदे सति विशेषणविशेष्यभावः । निगतं मूलमस्य निमूलम् । सह मूलेन समूलं कषणं करोति, सह मूलेन कर्षतीत्यर्थः । एवं सर्वत्र प्रकरणे द्रष्टव्यम् ॥",
    "kashika": "कर्मणि इत्येव। निमूलसमूलशब्दयोः कर्मवाचिनोरुपपदयोः कषेः धातोः णमुल् प्रत्ययो भवति। निमूलकाषं कषति। समूलकाषं कषति। निमूलं समूलं कषति इत्यर्थः। इतः प्रभृति कषादीन् यान् वक्ष्यति तत्र कषादिषु यथाविध्यनुप्रयोगः [[3|4|46]] इति।",
    "sutra_vishesh": "कृत्प्रत्ययप्रकरणम् - कर्मणि उपपदे \"णमुल्\" प्रत्ययविधानम्",
    "mahabhashyam": "",
    "sutra": "निमूलसमूलयोः कषः",
    "kaumudiNumber": "3355",
    "kaumudiText": "कर्मणीत्येव कषादिष्वनुप्रयोगं वक्ष्यति | अत्र प्रकरणे पूर्वकाल इति न संबध्यते | निमूलकाषं कषति | समूलकाषं कषति | निमूलं समूलं कषतीत्यर्थः | एकस्यापि धात्वर्थस्य निमूलादिविशेषणसम्बन्धाद्भेदः | तेन सामान्यविशेषभावेन विशेषणविशेष्यभावः ॥",
    "nyaas": "`कषः` इति| `कष शिष` (धातुपाठः-685,687) इति हिंसार्थधातुवर्गे पठते॥"
}


