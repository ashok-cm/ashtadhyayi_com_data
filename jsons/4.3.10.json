{
    "a": "4",
    "p": "3",
    "n": "10",
    "s": "द्वीपादनुसमुद्रं यञ् ",
    "padachcheda": "द्वीपात् ५\/१  अनुसमुद्रम् ०\/० यञ्  १\/१",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  प्राग्दीव्यतोऽण् [4।1।83]   समर्थानां प्रथमाद्वा [4।1।82] ",
    "full_sutra": "",
    "siddhantakaumudi_index": "1380",
    "msknum": "1841",
    "ssknum": "0",
    "balamanorama": "<<द्वीपादनुसमुद्रं यञ्>> - द्वीपादनु ।अनुसमुद्र॑मिति सामीप्ये अव्ययीभावः । अनुसमुद्रमिति सप्तम्यन्तम्, विद्यमानादित्यध्याहार्यम् । तदाह — समुद्रस्य समीपे इति । द्वैप्येति ।यञश्चे॑ति ङीप् तु न,अनपत्याधिकारस्थान्ने॑ति तन्निषेधात् ।",
    "tattvabodhini": "<<द्वीपादनुसमुद्रं यञ्>> - द्वीपादनु । समुद्रं समया अनुसमुद्रम् ।अनुर्यत्समया॑इत्यव्ययीभावः । सप्तम्यन्तं चेदम्, विद्यमानक्रियाद्वारा द्वीपविशेषणमित्याशयेनाह — -समुद्रसमीपे यो द्वीप इति । कच्छाद्यणो मनुष्यवुञश्चापवादोऽयम् । अनुसमुद्रं किं । द्वैपमन्यत् । कच्छाद्यण् । द्वैपको मनुष्यः ।मनुष्यतत्स्थो॑रिति वुञ् । द्वैप्येति ।यञश्चे॑ति ङीब्न भवति,अपत्याधिकारस्थादेव यञो ङी॑बिति प्रागेवोक्तत्वात् ।",
    "padamanjari": " अनुसमुद्रमिति । ठनुर्यत्समयाऽ इत्यव्ययीभावः । सप्तम्यन्तं चैतद्, तद् द्वीपस्य विशेषणम्, तदाह---समुद्रसमीपे यो द्वीप इति ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "समुद्रसमीपे यो द्वीपः, तस्माद् यञ् प्रत्ययो भवति शैषिकः। कच्छादिपाठातणो, मनुष्यवुञः चापवादः। द्वैप्यम्। द्वैप्यं भवन्तो ऽनुचरन्ति चक्रम्। अनुसमुद्रम् इति किम्? द्वैपकम्। द्वैपमन्यत्।",
    "mahabhashyam": "",
    "siddhantakaumudi": "समुद्रस्य समीपे यो द्वीपस्तद्विषयाद्द्वीपशब्दाद्यञ् स्यात् | द्वैप्यम् | द्वैप्या ॥",
    "nyaas": "`अनुसमुद्रम्` इति| समुद्रं समयाऽनुसमुद्रम्| `अनुर्यत्समया`  [[2|1|14]]  इत्यव्ययीभावः| `अणो मनुष्यवुञश्चापवादः` इति| `कच्छादिभ्यश्च`  [[4|2|132]]  इति प्राप्तस्याणः| `मनुष्यतत्स्थयोर्वुञ्`  [[4|2|133]]  इति प्राप्तस्य वुञः॥"
}


