{
    "a": "1",
    "p": "4",
    "n": "94",
    "msknum": "1333",
    "ssknum": "0",
    "balamanorama": "<<सुः पूजायाम्>> - सुः पूजायाम् । \"कर्मप्रवचनीय\" इति शेषः । सु सिक्तं सु स्तुतमिति । अत्र सोः कर्मप्रवचनीयत्वे प्रयोजनमाह — अनुपसर्गत्वान्न ष इति ।उपसर्गात्सुनोतीत्यनेने॑ति शेषः । पूजायां किमिति । सुना पूजाया नित्यं प्रतीतेः प्रश्नः । सुषिक्तं किं [स्यात्]तवात्रेति । त्वया सम्यक् सिक्तं, किन्त्वत्रास्मिन् सुसेके कृते सति सेक्तुस्तव किं, न किञ्चिदपीत्यर्थः । क्षेपोऽयमिति । निन्दाऽत्र गम्यत इत्यर्थः । सेकक्रियाकर्तुः पूज्यत्वे गम्य एवात्र कर्मप्रवचनीयत्वम् । तदभावात्उपसर्गात्सुनोती॑ति षत्वमिति भावः ।",
    "tattvabodhini": "",
    "padamanjari": " सुसिक्तं भवतेति। भवच्छब्दात्कर्तरि तृतीया। कर्मप्रवचनीययुक्ते द्वितीया न भवति; ठुपपदविभक्तेः कारकविभक्तिर्बलीयसीऽ इति। सुषिक्तं किं तवात्रेति। क्षेपोऽयम्, न पूजा॥",
    "kashika": "सुशब्दः पूजायाम् अर्थे कर्मप्रवचनीयसंज्ञो भवति। सु सिक्तं भवता। सु स्तुतं भवता। धात्वर्थः स्तूयते। उपसर्गसंज्ञाऽश्रयं षत्वं न भवति। पूजायाम् इति किम्? सुषिक्तं किं तवात्र।",
    "sutra_vishesh": "निपातप्रकरणम् - कर्मप्रवचनीयसंज्ञा",
    "mahabhashyam": "",
    "sutra": "सुः पूजायाम्",
    "kaumudiNumber": "555",
    "kaumudiText": "सुसिक्तम् | सुस्तुतम् | अनुपसर्गत्वान्न षः | पूजायां किम् ? सुषिक्तं किं तवाऽत्र | क्षेपोऽयम् ॥",
    "nyaas": "`सुसिक्तं भवता` इति| भवच्छब्दात् कत्र्तरि तृतीया| द्वितीया तु पूर्ववदेव न भवति| `धात्वर्थः स्तूयते` इति| शोभनोद्भावनं स्तुतिः, सैव तस्य पुजा| `उपसर्गाश्रयं षत्वं न भवति` इति| कर्मप्रवचनीयसंज्ञयोपसर्गसंज्ञाया बाधितत्वादिति भावः| `सुषिक्तं किं तवात्र` इति| क्षेपोऽयम्,न पूजा॥"
}


