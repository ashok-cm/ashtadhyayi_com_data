{
    "a": "5",
    "p": "1",
    "n": "89",
    "msknum": "0",
    "ssknum": "0",
    "balamanorama": "<<चित्तवति नित्यम्>> - चित्तवति नित्यं । प्रत्ययस्येति । खस्य ठञश्चेत्यर्थः । दारकः । बालकः । ",
    "tattvabodhini": "<<चित्तवति नित्यम्>> - दारक इति.बालकः ।परिजय्ये॑त्यस्य विवरणंजेतुं शक्यः॑इति ।क्षय्यजय्यौ शक्यार्थे॑इत्ययादेशः । महानाम्न्यादिभ्यः षष्ठन्तेभ्य उपसङ्ख्यानम् । महानाम्न्योनामेति.तथा चाऽभाषितपुंस्कत्वात्पुंवद्भावो नेति भावः । हरदत्तिस्त्विति । यौगिकोऽयं, न तु रूढ इति मन्यते । माहानामिक इति । पुंवद्भावे कृतेनस्तद्धिते इति टिलोपः ।चतुर्मासाण्ण्यो ज्ञे तत्र भव इत्यर्थे । चतुर्मासादिति । मासशब्दस्य कालवाचित्वात्कालाधिकारे वार्तिकारम्भः । न च विशिष्टस्य कालवाचित्वाऽभावादिह सङ्गतिदुर्निरूपेति शङ्क्यं,प्राग्वतेः संरख्यापूर्वपदानां तदन्तग्रहण॑मित्यभ्युपगमादस्त्येव सङ्गतिरिति ।अण्संज्ञायाम् । अण्संज्ञायामिति ।तत्र भवः॑ इत्यनेनैव सिद्धे पुनरण्विधिःद्विगोर्लुगनपत्ये॑इति लङ्बा भूदित्येतदर्थमिदमत्रारब्धम् । एवं चास्मिन् वार्तिकेचतुर्मासा॑दित्यस्यानुवृत्तये पूर्ववार्तिकमत्रैवारब्धमित्यपि ज्ञेयम् । चातुर्मासीति । कस्य संज्ञेत्याकाङ्क्षायामाह — -आषाढीति । आषाढानक्षत्रयुक्ता पौर्णमासीत्यर्थः ।",
    "padamanjari": "  यदि चितवति नित्यं लुग्भवति, कथं ठ्वर्षस्याभविष्यतिऽ इत्यत्र वक्ष्यति-द्वे वर्षे अधीष्टो भृतो वा कर्म करिष्यति द्विवार्षिको मनुष्य इति, न हि नित्ये लुकि अधीष्टभृतयोरुत्पन्नस्य चितवति श्रवणमुपपद्यते ? एवं तर्हि भूत एवोत्पन्नस्य प्रत्ययस्य लुगिष्यते, न सर्वत्र। एतच्च नित्यग्रहणाल्लभ्यते। आरम्भसामर्थ्यादेव हि नित्यो लुक् सिद्धः, तत्र नित्यग्रहणं विशिष्टेऽर्थे नित्यं लुग् यथा स्यात्। स पुनर्विशिष्टोऽर्थो भूत एव; व्याख्यानात्। तेनाधीष्टादौ पूर्वेण विभाषयैव लुग्भविष्यति ॥",
    "kashika": "चित्तवति प्रत्ययार्थे ऽभिधेये वर्षशब्दान्ताद् द्विगोर् निर्वृत्तादिष्वर्थेषु उत्पन्नस्य प्रत्ययस्य नित्यं लुग् भवति। पूर्वेण विकल्पे प्राप्ते वचनम्। द्विवर्षो दारकः। चित्तवति इति किम्? द्विवर्षीणो व्याधिः।",
    "sutra_vishesh": "",
    "mahabhashyam": "",
    "sutra": "चित्तवति नित्यम्",
    "kaumudiNumber": "1755",
    "kaumudiText": "वर्षशब्दान्ताद्द्विगोः प्रत्ययस्य नित्यं लुक् स्यात् चेतने प्रत्ययार्थे | द्विवर्षो दारकः ॥",
    "nyaas": "यदि चित्तवति प्रत्ययार्थे नित्यं लुग्भवति, `वर्षस्याभविष्यति`  [[7|3|16]]  इत्यत्र यद्वक्ष्यति--`द्वे वर्षे अधीष्टो भृतो वा कर्म करिष्यतोति द्विवार्षिको मनुष्यः` इत, तद्विरुध्यते; न हि नित्ये लुक्यधीष्टभृतयोरुत्पन्नस्य प्रत्ययस्य चित्तवत्यभिधेय एवं रूपमुपपद्यते? नैष दोषः; भूत एवास्योत्पन्नस्य प्रत्ययस्य चित्तवति नित्यं लुगिष्यते, न सर्वत्र| कुत एतत्? नित्यग्रहणात्| इह नित्यग्रहणमनर्थकमेव| आरम्भसामथ्र्यादेव नित्यो लुग्भविष्यतीति किं नियमग्रहणेन? तत्? क्रियते विशिष्टेऽर्थे नित्यो लुग्यथा स्यादित्येवमर्थम्| स पुनर्विशिष्टो भूत एव॥"
}


