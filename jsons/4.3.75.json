{
    "a": "4",
    "p": "3",
    "n": "75",
    "s": "ठगायस्थानेभ्यः ",
    "padachcheda": "ठक् १\/१ आयस्थानेभ्यः  ५\/३",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  प्राग्दीव्यतोऽण् [4।1।83]   समर्थानां प्रथमाद्वा [4।1।82] ",
    "full_sutra": "",
    "siddhantakaumudi_index": "1454",
    "msknum": "1871",
    "ssknum": "0",
    "balamanorama": "<<ठगायस्थानेभ्यः>> - ठगायस्थानेभ्यः । \"तत आगत इत्यर्थे\" इति शेषः । हट्टादिषु स्वामिग्राह्रो भागः-आयः । स यस्मिन्गृह्रते तदायस्थानम्, तद्वाचिभ्य इत्यर्थः । ",
    "tattvabodhini": "<<ठगायस्थानेभ्यः>> - ठगाय । एत्येनं स्वामी, स्वमिनमयमेतीति वा — आयः=स्वामिग्राह्रो भागः । स यस्मिन्नुपद्यते तदायस्थानम् । बहुवचननिर्देशः स्वरूपग्रहणनिरासार्थः । वृद्धाच्छं परत्वादयं बाधते । आपणिकः । आकरिकः ।",
    "padamanjari": " आय इति स्वामिग्राह्यए भाग इति । एत्येनं स्वामी, स्वामिनां वाऽयमेतीति कृत्वा ॥",
    "laghusiddhantakaumudi_index": "1102",
    "laghusiddhantakaumudi": "शुल्कशालाया आगतः शौल्कशालिकः॥",
    "kashika": "आय इति स्वामिग्राह्यो भाग उच्यते, स यस्मिन्नुत्पद्यते तदायस्थानम्। आयस्थनवाचिभ्यः प्रातिपदिकेभ्यः ठक् प्रत्ययो भवति तत आगतः इत्येतस्मिन् विषये। अणो ऽपवादः। छं तु परत्वाद् बाधते। शुल्कशालाया आगतः शौल्कशालिकः। आकरिकम्। बहुवचनं स्वरूपविधिनिरासार्थम्।",
    "mahabhashyam": "",
    "siddhantakaumudi": "शुल्काशालाया आगतः शौल्कशालिकः ॥",
    "nyaas": ""
}


