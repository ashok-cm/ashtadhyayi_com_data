{
    "a": "7",
    "p": "3",
    "n": "31",
    "msknum": "0",
    "ssknum": "0",
    "balamanorama": "<<यथातथयथापुरयोः पर्यायेण>> - तयोः ष्यञि आदिवृद्धौ विशेषमाह — यथातथायथापुरयोः । आदिवृद्धिप्रकरणे उत्तरपदस्य पूर्वस्य चेत्यधिकारे इदं सूत्रम् ।नञः शुची॑त्यतो नञ इत्यनुवर्तते । तदाह — नञः परयोरेतयोरिति । यथातथा यथापुर इत्यनयोरित्यर्थः । पर्यायेणेति । कदाचित्पूर्वपदस्य, कदाचिदुत्तरपदस्येत्यर्थः । आयथातथ्यमिति । यथातथेति निपातनात्ष्यञि पूर्वपदस्यादिवृद्धिः । अयाथातथ्यमिति । उत्तरपदस्यादिवृद्धिः । आयथापुर्यमिति । यथापुरशब्दात्ष्यञि पूर्वपदस्यादिवृद्धिः । अयाथापुर्यमिति । उत्तरपदस्यादिवृद्धिः । आ पदासमाप्तेरिति । अत्र व्याख्यानमेव शरणम् । चतुर्वर्णादीनामिति । चतुर्वर्णादीभ्यः स्वार्थे ष्यञ उपसङ्ख्यानमित्यर्थः । सर्ववेदा इति । \"पूर्वकाल\" इति समासः । लुगिति ।अध्येतृप्रत्ययस्ये॑ति शेषः । स एव सार्ववैद्य इति । सर्ववेदशब्दात्स्वार्थे ष्यञिति भावः । चतुर्वेदस्येति । वार्तिकमिदम् ।ष्य॑ञिति शेषः । चतुर्वेद इति । \"तद्धितार्थ\" इति द्विगुः । ततोऽध्येतृप्रत्ययस्याऽणोद्विगोर्लुगनपत्ये॑[ इति लुक् । चतुर्विद्यस्येतीति ।चतुर्वेदस्योभयपदवृद्धिश्चे॑ति वार्तिके चतुर्वेदस्येत्यस्य स्थाने चतुर्विद्यस्येति केचित्पठिन्तीत्यर्थः । चतरुआओ विद्या अधीते इत्यर्थे \"तद्धितार्थ\" इति द्विगौविद्यालक्षणकल्पान्ताच्चे॑ति ठकि \"द्विगोर्लुगनपत्ये\" इति तस्य लुकि चतुर्विद्यशब्दात्स्वार्थे ष्यञि उभयपदवृद्धौ \"चातुर्वैद्य\" इति रूपमिति भावः । ",
    "tattvabodhini": "",
    "padamanjari": " ब्राह्मणादिषु नञ्समासावेतौ द्रष्टव्याविति । तेन ठ्न नञ्पूर्वात्ऽ इति ष्यञः प्रतिषेधो न भवतीति भावः । यथाऽसादृश्य इत्यव्ययीभावसमास इति । पदार्थानतिवृतौ । तथाभावमनतिक्रान्तं यथातथमुसत्यमुच्यते, यद्वस्तु पुरा यथाभूतं तदद्यापि तथाभावमनतिक्रान्तं यथापुरमुच्यते । किं पुनरव्ययीभावत्वे प्रमाणम् ? इत्यत आह---तथा हीति । भाष्ये त्विति । न हि ह्रस्वत्वमकृत्वा । विग्रहप्रदर्शनमव्ययीभावस्योपपद्यते । अयं योगः शक्योऽवक्तुम् । कथम् ? यदा पूर्वपदस्य वृद्धिः, नञ्समासाद्भावप्रत्ययः । यदा तूतरपदस्य वृद्धिस्तदा ष्यञन्तेन नञ्समासः । स्वरेऽपि नास्ति विशेषः;अव्ययपूर्वपदप्रकृतिस्वरेणाअद्यौदातत्वात् । प्रत्ययान्तरं चाभ्यां न भवति; अनभिधानात् ॥",
    "kashika": "यथातथ यथापुर इत्येतयोः नञः उत्तरयोः पर्यायेण अचमादेरचः वृद्धिर् भवति तद्धिते ञिति, णिति, किति च परतः। आयथातथ्यम्, अयाथातथ्यम्। आयथापुर्यम् अयाथापुर्यम्। अयथातथ अय्थापुर इति ब्राह्मणादिषु नञ्समासौ एतौ द्रष्टव्यौ। सूत्रे यथातथायथापुरशब्दौ तु यथा ऽसादृश्ये [[2|1|7]] इति अव्ययीभावसमासौ। तथा नपुंसकाश्रयं ह्रस्वत्वं कृतम्। भास्ये तु यथादर्शित अयथातथाभावः इति तथा सुप्सुपेति समासो लक्ष्यते।",
    "sutra_vishesh": "",
    "mahabhashyam": " यथातथयथापुरयोः पर्यायेण अयं योगः शक्योऽवक्तुम्(3) कथम्--अयाथातथ्यम् आयथातथ्यम् अयाथापुर्यम् आयथापुर्यम् ? ।। यदा तावत्पूर्वपदस्य वृद्धिस्तदैवं विग्रहः करिष्यते--न यथातथा अयथातथा, अयथातथा भावः आयथातथ्यम् । यदोत्तरपदस्य वृद्धिस्तदैवं विग्रहः करिष्यते--यथातथाभावो यथातथ्यम् । न याथातथ्यम्--अयाथातथ्यम् ।। ( यथातथयथापुरयोः पर्यायेण ) ",
    "sutra": "यथातथयथापुरयोः पर्यायेण",
    "kaumudiNumber": "1789",
    "kaumudiText": "नञः परयोरेतयोः पूर्वेत्तरपदयोः पर्यायेणादेरचो वृद्धिर्ञिदादौ | अयथातथाभाव आयथातथ्यम् | अयाथातथ्यम् | आयथापुर्यम् | अयाथापुर्यम् | आ पादसमाप्तेर्भावकर्माधिकारः ॥ |<!चतुर्वर्णादीनां स्वार्थ उपसंख्यानम् !> (वार्तिकम्) ॥ चत्वारो वर्णाश्चातुर्वर्ण्यम् | चातुराश्रम्यम् | त्रैस्वर्यम् | षाङ्गुण्यम् | सैन्यम् | सांनिध्यम् | सामीप्यम् | औपम्यम् | त्रैलोक्यमित्यादि | सर्वे वेदाः सर्ववेदास्तानधीते सर्ववेदः ॥ |<!सर्वादेः-- इति लुक् !> (वार्तिकम्) | स एव सार्ववैद्यः ॥ (गणसूत्रम् -) चतुर्वेदस्योभयपदवृद्धिश्च ॥ चतुरो वेदानधीते चतुर्वेदः | स एव चातुर्वैद्यः | चतुर्विद्यस्येति पाठान्तरम् | चतुर्विद्य एव चातुर्वैद्यः ॥",
    "nyaas": "`ब्राआहृणादिषु नञ्समासावेतौ द्रष्टव्यौ` इति| तेन नञ्समासाभ्यां ष्यञ्? भवतीति भावः| `एतौ` इति| यथातथा--यथापुरशब्दौ| ``यथाऽसावृश्यते` इत्यव्ययीभावसमासौ` इति| ननु च `असादृश्य`  [[2|1|7]]  इति प्रतिषेधः प्राप्नोति? नैष दोषः; न ह्रत्र सादृश्यं गम्यते| तथा हि--यथातथमिति सत्यमुच्यते, यथा--पुरमिति पुरातनम्| कथं पुनज्र्ञायतेऽवययीभावसमासौ? इत्याह--`तथा हि` इत्यादि| अत्र हि `ह्यस्वो नपुंसके प्रातिपदिकस्य`  [[1|2|47]]  इति नपुंसकाश्रय ह्यस्वत्वं कृतम्| नपुंसकत्वं चाव्ययीभावस्य विहितम्, तस्मादव्ययीभावसमासाविति ज्ञायते| `भाष्ये तु` इत्यादि| अयथातथाभाव इति ह्यस्वत्वमकृत्वा वाक्यं यथा दर्शितां तथा `सुप्सुपा`  [[2|1|4]]  इति समासो लक्ष्यते नाव्ययीभावः| अव्ययीभावे हि नपुंसकाश्रयं ह्यस्वत्वं स्यात्| अस्मस्तु पक्षे सौत्रत्वान्निर्देशस्य--`छन्दोवत्सूत्राणि भवन्ति` (म|भा|) इति वर्णव्यत्ययेन दीर्घस्य स्थाने ह्यस्वो वेदितव्यः॥"
}


