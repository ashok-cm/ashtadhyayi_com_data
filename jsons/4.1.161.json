{
    "a": "4",
    "p": "1",
    "n": "161",
    "msknum": "1741",
    "ssknum": "0",
    "balamanorama": "<<मनोर्जातावञ्यतौ षुक् च>> - मनोर्जातौ । मनुशब्दादञ् यत् एतौ प्रत्ययौ स्तः, तयाः परयोर्मनुशब्दस्य षुगागमश्च, प्रकृतिप्रत्ययसमुदायेन जातौ गम्यायामित्यर्थः । तदाह — समुदायार्थो जातिरिति । नात्राऽपत्यग्रहणं संबध्यत इति भावः । अन्यथा \"मानुषा\" इत्यत्रयञञोश्चे॑ति लुक्स्यादिति बोध्यम् । ",
    "tattvabodhini": "<<मनोर्जातावञ्यतौ षुक् च>> - मानुषः । मनुष्य इति । जातिशब्दावेतौ ।अपत्ये कुत्सिते मूढे मनोरौत्सर्गिकः स्मृतः । नकारस्य च मूर्धन्यस्तेन सिध्यति माणवः॑ । णत्वविधानार्थमिदम्, अमः सिद्धत्वात् । अनधीतवेदत्वान्मूढत्वं, विहिताननुष्ठानाच्च कुत्सितत्वम् । इदं च वचनब्राआहृणमाणवे॑ति णत्वनिपातनाल्लब्धमित्याहुः ।",
    "padamanjari": " तथा चेति । अपत्यार्थे तु सति ठ्यञञोश्चऽ इति बहुषु लुक् प्रसज्येत; लौकिकस्य गोत्रस्य तत्र ग्रहणात् । अपत्ये कुत्सित इति । णत्वविधानार्थमिदम्, अणः सिद्धत्वात् । न च ठ्न दण्डमाणवान्तेवासिषुऽ इति णत्वसिद्धिः, अर्थविशेषस्यानिश्चायाद् । अनधीतवेदत्वान्मूढत्वम् । विहिताकरणात्प्रतिषिद्धसेवनाच्च कुत्सितत्वम् ॥",
    "kashika": "मनुशब्दादञ् यतित्येतौ प्रत्यौ भवतः, तत् सन्नियोगेन षुगागमः, समुदायेन चेज् जातिर् गम्यते। मानुषः, मनुष्यः। जातिशब्दावेतौ। अपत्यार्थो ऽत्र न अस्त्येव। तथा च मानुषाः इति बहुषु न लुग् भवति। अपत्यविवक्षायां तु अणैव भवितव्यम्। मानवी प्रजा। अपत्ये कुत्सिते मूढे मनोरौत्सर्गिकः स्मृतः। नकारस्य च मूर्धन्यस् तेन सिध्यति माणवः।",
    "sutra_vishesh": "प्राग्दीव्यतीयः अर्थः 1 - \"अञ्\", \"यत्\" प्रत्ययविधानम्, प्रकृतेः \"षुक्\" आगमः",
    "mahabhashyam": " मनोर्जातावञ्ञ्यतौ षुक् च (1407) (अञ्ञ्यतोरधिकरणम्) (माणवशब्दसिध्यर्थं भाष्यवार्तिकम्) अपत्ये कुत्सिते मूढे मनोरौत्सर्गिकः स्मृतः। नकारस्य च मूर्धन्य-- स्तेन सिध्यति माणवः।। (षुकः पूर्वान्तत्वे आक्षेपभाष्यम्) यदि षुक् पूर्वान्तः क्रियते--मानुषाः, बहुषु लोपः प्राप्नोति। मानुषाणां संघः संघाङ्कलक्षणेष्वञ्ञ्यञ्ञिञ्ञामण् (4।2।127) ःथ्द्य;त्यण् प्राप्नोति।। (परादित्वे आक्षेपभाष्यम्) अस्तु तर्हि परादिः। यदि परादिः क्रियते--मानुषी, अञ्ञन्तादितीकारो न प्राप्नोति।। (पूर्वान्तत्वस्थापकभाष्यम्) अस्तु तर्हि पूर्वान्त एव। कथं मानुषाः, मानुषाणां संघ ःथ्द्य;ति? उभयत्र लौकिकस्य गोत्रस्य ग्रहणम्, न चैतल्लौकिकं गोत्रम्। किं तर्हि? जातिः।। ःथ्द्य;ह तर्हि मानुष्यकमिति हलस्तद्धितस्य ःथ्द्य;ति यलोपः प्राप्नोति। परादावप्येष दोषः। यद्वि तद्धलस्तद्धितस्येति हल्ग्रहणं न तदङ्गविशेषणं शक्यं विज्ञातुम्। ःथ्द्य;ह हि दोषः स्यात्--वृकाट्टेण्यण् (5।3।115) वार्केणीति । तस्मादुभाभ्यामेव तद्वक्तव्यम् --प्रकृत्याऽकेराजन्यमनुष्ययुवान ःथ्द्य;ति। ",
    "sutra": "मनोर्जातावञ्यतौ षुक् च",
    "kaumudiNumber": "1185",
    "kaumudiText": "समुदायार्थो जातिः | मानुषः - मनुष्यः ॥",
    "nyaas": "`तथा च` इत्यादि| यस्मादपत्यार्थोऽत्र नास्ति, एवञ्च कृत्वा मानुषा इति बहुषु लुग्न भवति| अपत्यार्थे तु सति `यञञोश्च`  [[2|4|64]]  इति बहुषु लुक् प्रसज्येत|`अपत्ये कुत्सिते` इत्यादि| मूर्धन्योपसंख्यानपरोऽयं श्लोकः| अण्प्रत्ययोऽपत्यविवक्षायाम् `तस्यापत्यम्`  [[4|1|92]]  इत्येनैव सिध्यति| ननु च मूर्धन्योऽपि च बहुलग्रहणानुवृत्त्या सिध्यत्येव? एवं तर्हि बहुलग्रहणानुवृत्तेर्लभ्य एवार्थः श्लोकेन कथ्यते| स चापि मूर्धन्यो विशिष्ट एव विषये मूढादावपत्ये भवति, न सर्वत्र| अनधीतवेदत्वदज्ञो मूढः| मूढत्वादेव प्रतिषिद्धाचरणाद्वा कुत्सितो यः स ब्राआहृणजातीयो माणव उच्यते॥"
}


