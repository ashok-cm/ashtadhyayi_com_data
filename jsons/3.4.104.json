{
    "a": "3",
    "p": "4",
    "n": "104",
    "msknum": "460",
    "ssknum": "400",
    "balamanorama": "<<किदाशिषि>> - किदाशिषि ।लिङः सीयु॑डित्यतो लिङ इत्यनुवर्तते ।यासुट् परस्मैपदेष्वि॑त्यतो यासुडिति च । तदाह — आशिषि लिङ इति ।यासुट् परस्मैपदेष्वि॑ति ङित्त्वस्यापवादः । यद्यपि ङित्त्वेनैव गुणनिषेधः सिध्यति, तथापिइज्या॑दित्यादौवचिस्वपियजादीनां किती॑ति संप्रसारणार्थं कित्तवमावश्यकमिह न्याय्यत्वादुपन्यस्तम् । अथ आशिषि लिङस्तिप्याद्र्धधातुकत्वाच्छबभावेइतश्चे॑तीकारलोपे यासुटागमेऽतः परत्वाऽभावात् सार्वधातुकात्वाऽभावाच्च इयादेशाऽभावे सुटि भूयास् स् त् इति स्थिते प्रक्रियामाह —  स्कोरिति लोप इति । \"लिङसलोप\" इत्यस्य सार्वधातुकविषयत्वात्स्कोरिति सुः पदान्तसंयोगादित्वाल्लोपः । ततो यासुटः सस्यापि पदान्तसंयोगादित्वादेव लोपः, न तु झल्परसंयोगादित्वेन यासुटः सस्य लोपे सुटः सस्य पदान्तसंयोगादित्वाल्लोप इति युक्तं, तथा सति झल्पसंयोगादिलोपस्याऽसिद्धत्वेन संयोगान्तलोपापत्तेः । भ्रष्ट इत्यादौ सावकाशस्यझल्परसंयोगादिलोपस्य संयोगान्तलोपाऽबाधकत्वादिति शब्दरत्ने विस्तरः । एवं च भूयास् स् त् इति स्थिते सकारद्वयस्य निवृत्तौ भूयादिति रूपम् । तत्रसार्वधातुकाद्र्धधातुकयो॑रिति गुणे प्राप्ते । ",
    "tattvabodhini": "<<किदाशिषि>> - ङित्त्वेनैव गुणवृद्धिप्रतिषेधेसिद्धे किद्वचनमिज्यादित्यादौ संप्रसारणार्थं, जागर्यादित्यत्र गुणार्थं च । जागर्तेर्गुणो हि ङिति पर्युदस्यते, ङित्त्वं चेह विशेषविहितेन कित्त्वेन बाध्यते । सलोप इति । झल्परसंयोगादित्वेन यासुटः सस्य लोपः, सुटस्तु पदान्तसंयोगादित्वेनेति भाव मनोरमायां स्थितं, तदसंबद्धमिति मत्वाऽत्र निष्कर्षमाहुः —  भूयास्तां, भूयास्तं, भूयास्तेत्यत्र झस्पसंयोगादित्वेन यासुटः सस्य लोपः । भूयादित्यत्र तु सुट इव यासुटोऽपि सस्य लोपः पदान्तसंयोगादित्वेनैव । अन्यथा झस्परसंयोगादिलोपस्याऽसिद्धत्वात्संयोगान्तलोप एव स्यात् । भृष्ट इत्यादौ सावकाशस्य झस्पसंयोगादिलोपस्य संयोगान्तलोपऽबाधकत्वादिति ।",
    "padamanjari": " तस्य यासुट्॥।किद्वद्भवतीति । तस्य यासुड् भवति स च लिङ्किद्वद्भवतीत्यर्थः । अन्यथा ठ्प्रत्ययस्येदं कित्वम्ऽ इत्यनन्तरग्रन्थेन विरोधः स्यात् । प्रयोजनाभावादिति । ठ्वचिस्वपिऽ इत्यत्रापि ठ्धातोः स्वरूपग्रहणेऽ इति प्रत्यस्यैवेदं ग्रहणं स्यात्; अन्यथा वाच्यति वाचिकं कथयति, वाग्जहातीत्यत्रापि स्यात् । गुणवृद्धिप्रतिषेधस्तुल्य इति । किमर्थं तर्हि कित्वविधानमित्यत आह---सम्प्रसारणमिति । जगर्यादिति । ठ्जाग्रोऽविचिण्णल्ङ्त्सुऽ ईति गुणः ॥",
    "kashika": "आशिषि यो लिङ्, तस्य यासुडागमो भवति, स च उदात्तः किद्वद् भवति। प्रययस्य एव इदं कित्त्वम्, न आगमस्य, प्रयोजनाभावात्। ङित्त्वे प्राप्ते कित्त्वम् विधीयते। गुणवृद्धिप्रतिषेधः तुल्यः, सम्प्रसारणम्, जागर्तेर् गुणे च विशेषः। इष्यत्, इष्यास्ताम्, इस्यासुः। जागर्यात्, जागर्यास्ताम्, जागर्यासुः। आशिषि इति किम्? वच्यात्। जागृयात्।",
    "sutra_vishesh": "तिङ्प्रत्ययप्रकरणम् - लिङ्-लकारे तिङ्-प्रत्ययस्य आगमविधानम्",
    "mahabhashyam": "",
    "sutra": "किदाशिषि",
    "kaumudiNumber": "2216",
    "kaumudiText": "आशिषि लिङो यासुट् कित्स्यात् | स्कोः--<{380}> इति सलोपः ॥",
    "nyaas": "`प्रत्ययस्यैवेदं कित्त्वम्` इति| यद्येवम्, आशिषि लिङ् विहितस्तस्य यासुट् किद्भवतीत्येतद्विरुध्यते? नास्ति विरोधः; यासुड्वचनं लिङ एवोपलक्षणम्| तेन लिङवयवद्वारेण लिङ एव कित्त्वमनेन विधीयते; यासुडवयवत्वाल्लिङः| `नागमस्य` इति| `नागमस्य` इति| अत्रापि नागमात्रस्येत्येषोऽर्थो वेदितव्यः| `प्रयोजनाभावात्` इति| न सर्वस्य कित्त्वप्रयोजनस्याभावादिति भावः| कुतः? वाच्यादिसूत्रेण  [[6|1|15]]  यद्वचिस्वप्योः सम्प्रसारणं तस्य यासुटपि किति सम्भवात्| किन्मात्रे हि सम्प्रसारणमुच्यते, विशेषापरिग्रहात्| यदि गुणवृद्धिप्रतिषेधस्तुल्य एवेति कस्तर्हि ङित्वात् कित्त्वस्य विशेषो येन तस्मिन् प्राप्ते कित्तवं विधीयेत? इत्याह-- `सम्प्रसारणम्` इत्यादि| ङित्वे वच्यादिसूत्रेण  [[6|1|15]]  किति दिधीयमानं सम्प्रसारणं न स्यात्| `जाग्रोऽविचिण्णल्ङित्सु`  [[7|3|85]]  इति विधीयमानो गुणः| `इष्यात्` इति| `स्कोः संयोगाद्योरन्ते च`  [[8|2|29]]  इति सकारलोपः|`वच्यात्` इति| कित्वाभावाद्वचेः सम्प्रसारणं न भवति| `जागृयात्` इति| पूर्वसूत्रेण ङित्वम्, तेन गुणो न भवति| उभयत्रादादिकत्वाच्छपो लुक्॥"
}


