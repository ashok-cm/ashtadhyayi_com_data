{
    "a": "4",
    "p": "1",
    "n": "136",
    "msknum": "0",
    "ssknum": "0",
    "balamanorama": "<<गृष्ट्यादिभ्यश्च>> - गृष्टआदिभ्यश्च । अण्ढकोरिति । गृष्टि, हलि, बलि, कुठि, अगस्ति, मित्रयु एते गृष्टआदयः । अत्राऽन्त्ययोरृषित्वादण्प्राप्तः ।अन्येभ्यस्तु \"इतश्चाऽनिञः\" इति ढक्प्राप्त इति विवेकः । सकृत्प्रसूता मानुष्यादिरपि गृष्टिः, नतु गोरेव । ततश्च \"चतुष्पाद्भ्यः\" इत्यनेन न प्राप्तिः ।",
    "tattvabodhini": "<<गृष्ट्यादिभ्यश्च>> - गृष्टआदिभ्यश्च । गृष्टि, ह्मषि, हलि, बलि, क्रुद्रि, अगस्ति, मित्रयु । अण्ढकोरपवाद इति । इहान्त्ययोद्र्वयोरृषित्वादण् प्राप्तः, अन्येभ्यस्तुइतश्चानिञः॑इति ढगिति विवेकः । गार्ष्टेय इति । सकृत्प्रसूता सर्वापि गृष्टिः, न तु गोरेव । अतोऽत्र नचतुष्पाभ्द्यः॑इत्यनेन ढञ्सिद्धिः ।",
    "padamanjari": " अणादीनामिति । आदिशब्देन ढकः । बहुवचनं तु प्रकृतिभेदेन तयोरेव बहुत्वात् तत्राजबस्ति-मित्रयुशब्दयोरणोऽपवादः, शेषाणाम् ठितश्चानिञःऽ इति ढकः । गृष्टिशब्दो य इति । सकृत्प्रसूता स्त्री सर्वेव गृष्टिर्न धेव्नादिश्चतुष्पादेवेति भावः । अपर आह---सकृत्प्रसूतत्वसाधर्म्येणाचतुष्पदीष्वपि गौणो गृष्टिशब्द इति ॥",
    "kashika": "गृष्ट्यादिभ्यः शब्देभ्यो ऽपत्ये ढञ् प्रत्ययो भवति। अणादीनाम् अपवादः। गार्ष्टेयः। हार्ष्टेयः। गृष्टिशब्दो यश्चतुष्पादवचनः, ततः पूर्वेण एव सिद्धः। अच्तुष्पादर्थं वचनम्। गृष्टि। हृष्टि। हलि। बलि। विश्रि। कुद्रि। अजबस्ति। मित्रयु।",
    "sutra_vishesh": "प्राग्दीव्यतीयः अर्थः 1 - \"ढञ्\" प्रत्ययविधानम्",
    "mahabhashyam": "",
    "sutra": "गृष्ट्यादिभ्यश्च",
    "kaumudiNumber": "1143",
    "kaumudiText": "एभ्यो ढञ्स्यात् | अण्ढकोरपवादः | गार्ष्टेयः | मित्रयोरपत्यम् | ऋष्यणि प्राप्ते ढञ् ॥",
    "nyaas": ""
}


