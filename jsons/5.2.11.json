{
    "a": "5",
    "p": "2",
    "n": "11",
    "msknum": "0",
    "ssknum": "0",
    "balamanorama": "<<अवारपारात्यन्तानुकामं गामी>> - अवारपार । अवारपार, अत्यन्त, अनुकाम — एभ्यो गामीत्यर्थे खः स्यादित्यर्थः । गामीत्यस्य अवश्यं गमिष्यन्नित्यर्थः ।आवश्यकाधमण्र्ययोर्णिनि॑रिति णिनिः । \"भविष्यति गम्यादयः\" इति भविष्यत्कालता । \"बहुलमाभीक्ष्ण्ये\" इति वा णिनिः । अवारपारीण इति । अवारपारं गामीति विग्रहः । अवारपारशब्दाद्विगृहीताद्विपरीतादपि, व्याख्यानात् । तदाह — अवारीणः पारीण इति । अत्यन्तीन इति । अत्यन्तशब्दोऽत्र भृशवाची । तदाह — भृशं गन्तेति । अनुकाममिति । कामः=इच्छा । तामनतिक्रम्येत्यर्थः । पदार्थानतिवृत्तावव्यायीभावः । ",
    "tattvabodhini": "<<अवारपारात्यन्तानुकामं गामी>> - अवारपार । गामीति ।गमेरिनिः, आङि णिच्चे॑ति बहुलवचनात्केवलादपि णिनिः ।भविष्यति गम्यादयः॑इति भविष्यत्कालता । न्यासकारस्तुआवश्यके णिनिः, सोऽपि भविष्यत्येवे॑त्याह । अवारपारमिति । अकतेनोर्भविष्यदाधमण्र्ययो॑रिति षषाठीप्रतिषेधः । केचित्तुगत्र्थकर्मणी॑ति सूत्रे द्वितीयाग्रहणमपवादविषये विधानार्थम् । तेन कृद्योगषष्ठी न भवतिग्रामं गन्ते॑तिवदिति व्याचख्युः । तदसत् ।अकेनो॑रिति प्रतिषेधे षष्ठीप्रसङ्गस्यैवाऽभावात् । अवारीण इत्यादि ।विगृहीताद्विपरीतादपीष्यते॑इति भावः । अत्यन्तमिति । क्रियाविशेषणम् । अनुकाममिति । काम इच्छा , तस्य सदृशमनुकामम् । कामानुरूपमित्यर्थः ।अव्ययं विभक्ती॑ति यथार्थेऽव्ययीभावः ।",
    "padamanjari": " गामीति। ठ्गमेरिनिःऽ, ठाङ् इणिच्चऽ इति बहुलवचनात्केवलादपि णिनिर्भविष्यति। गम्यादय इति। यद्यप्याङ्पूर्वा गमिर्गम्यादिषु पठ।ल्ते, तथापि बहुलवचनादेव णिनिरिव भविष्यत्कालत्मपि भविष्यतीति भावः। अकेर्नोर्भविष्यदाधमर्ण्ययोरिति षष्ठीप्रितिषेध इति। ठ्गत्यर्थकर्मणिऽ इत्यत्र यदुक्तम्--ठ्द्वितीयाग्रहणमपवादविषये विदानार्थं तेन कृत्प्रत्ययप्रयोगे षष्ठी न भवति--ग्रामं गन्ताऽ इति, तन्नाश्रितमम्; प्रतिषेधे षष्ठीप्रसङ्गस्यैवाभावात्। अवारपारीण इति। द्वन्द्वात्प्रत्ययः। अवारपारे तीरे आहिताग्नयादिषु पक्षेपादुभयं भवति--अवारपारे, पारावारे इति । अत्न्तमिति । क्रियाविशेषणम्, एवमनुकाममिति। कामःउइच्छा, तस्य सदृशमनुकाममुकामानुरूपम्, ठ्यथार्थे यदव्ययम्ऽ इति समासः ॥",
    "kashika": "अवारपार अत्यन्त अनुकाम इत्येतेभ्यो द्वितीयासमर्थेभ्यः गामी इत्येतस्मिन्नर्थे खः प्रत्ययो भवति। गमिष्यति इति गामी, भविष्यति गम्यादयः [[3|3|3]] इति। अकैनोर् भविस्यदाधमर्ण्ययोः [[2|2|70]]। इति षष्ठीप्रतिषेधः। अवारपारं गामी अवारपारीणः। विपरीताच् च। पारावारीणः। विगृहीतादपि इष्यते। अवारीणः। अत्यन्तं गामी अत्यन्तीनः। भृशं गन्ता इत्यर्थः। अनुकामं गामी अनुकामीनः। यथा इष्टं गन्ता इत्यर्थः।",
    "sutra_vishesh": "",
    "mahabhashyam": "",
    "sutra": "अवारपारात्यन्तानुकामं गामी",
    "kaumudiNumber": "1812",
    "kaumudiText": "अवारपारं गामी अवारपरीणः | अवारीणः | पारीणः | पारावारीणः | अत्यन्तं गामी अत्यन्तीनः | भृसं गन्तेत्यर्थः | अनुकामं गामी अनुकामीनः | यथेष्टं गन्तेत्यर्थः ॥",
    "nyaas": "`गामी` इति| `आवश्यकाधमण्र्ययोर्णिनिः`  [[3|3|170]]  इत्यावश्यकार्थे णिनिः| भविष्यति चायं काले गामिशब्दो वत्र्तते, यदाह--`गमिष्यतीति गामी`| सा च भविष्यति वृत्तिः `भविष्यति गम्यादयः`  [[3|3|3]]  इति वचनाल्लभ्यते; इत्याह--`भविष्यति` इत्यादि| `अकेनोर्भविष्यदाधमण्र्ययोरिति षष्ठीप्रतिषेधः` इति| तेन द्वितीयासमर्थतोपपद्यत इत्यभिप्रायः| कृद्योगा हि षष्ठी द्वितीयाया अपवादः, तेन षष्ठीप्रतिषेधे हि सति द्वितीययैव भवितव्यम्| `अवारपारम्` इति| अवारस्य पारमिति षष्ठीसमासोऽयम्| वा च षष्ठ्याः पूर्वनिपातो वक्तव्यः| तेन पक्षे पारावारमित्यपि भवति| `विगृहीतादपि` इति| [`भवति`-मुद्रितः पाठः] `विपरीताच्च` इति| कथं पुनरधिकारादेव द्वितीयासमर्थविभक्तौ लब्धायामिहाधिकं द्वितीयोपादानं कृतम्? एतेन तदधिकस्य विधिर्भवतीति सूचितम्| तेन विगृहीताद्विपरीताच्च प्रत्यय उपपद्यते| `अत्यन्तम्` इति| अन्तस्याभावोऽत्ययो वेति| `अव्ययं विभक्ति`  [[2|1|6]]  इत्यादिनाऽव्ययीभावः| अथ वा--अन्तमतिक्रान्तमिति `कुगति`  [[2|2|18]]  इत्यादिना तत्परुषः| क्रियाविशेषणञ्चैतत्| `भृशं गन्तेत्यर्थः` इति| भृशार्थत्वेन लोकेऽत्यन्तशब्दस्य प्रसिद्धत्वात्| `अनुकामम्` इति| कामसदृशमनुकामम्| कामनुरूपमित्यर्थः| यथार्थेऽव्ययीभावः| इदमपि क्रियाविशेषणमेव॥"
}


