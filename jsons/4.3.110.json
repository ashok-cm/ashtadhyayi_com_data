{
    "a": "4",
    "p": "3",
    "n": "110",
    "msknum": "1885",
    "ssknum": "0",
    "balamanorama": "<<पाराशर्यशिलालिभ्यां भिक्षुनटसूत्रयोः>> - पाराशर्येणेति । पराशरशब्दाद्गर्गादित्वाद्गोत्रे यञि-॒पाराशर्यः॑ व्यासः । इह त्वनन्तरापत्ये गोत्रत्वारोपाद्यञ् । तेन प्रोक्ते भिक्षुसूत्रे णिनिः, ततोऽध्येतृप्रत्ययस्य छस्य लुक् । पाराशरिण इति । जसि रूपम् । शैलालिन इति । शिलालिन्शब्दान्नटसूत्रे प्रोक्ते णिनौ टिलोपे शैलालिन्शब्दादध्येतृप्रत्ययस्याऽणो लुकि \"शैलालिन\" इति जसि रूपमिति भावः । ",
    "tattvabodhini": "<<पाराशर्यशिलालिभ्यां भिक्षुनटसूत्रयोः>> - पराशर्य । मण्डूकप्लुयाणिनिरिह सम्बध्यत इत्याह — -णिनिः स्यादिति । तद्विषयताऽत्रेष्यते, तदर्थं छन्दोग्रहणमनुवर्त्त्यम् । सूत्रयोश्छन्दस्त्वं तु गौण्या वृत्त्या बोध्यम् । भिक्षुसूत्रमिति । चतुर्लक्षणीरूपम् । पाराशरिण इति । पाराशर्यो — -व्यासः । अनन्तरापत्येऽपि गोत्रत्वेनोपचारात्गर्गादिभ्यः॑इति यञ् ।आपत्यस्य चे॑ति यलोपः । अध्येत्रणस्तुप्रोक्ता॑दिति लुक् । भिक्षुनटसूत्रयोः किम् । पराशरम् । शैलालम् ।",
    "padamanjari": " तदर्थं च्छन्दोग्रहणमनुवर्त्यमिति । ननु तदनुवृतावपि कथं भिक्षुनटसूत्रयोश्च्छन्दस्त्वम् ? तत्राह---गुणकल्पनय चेति । उपचारस्य निमितभूतो धर्मो गुणो गुरुशुश्रूपणादिः, तन्निमिता कल्पना गुणकल्पना । पाराशरिण इति । पूर्ववद्यलोपः । शैलालिन इति । शिलामलते इति शिलाली, ठलं भूपणपर्याप्तिवारणेषुऽ इत्येतस्मात् ठ्सुप्यजातोऽ इति णिनिः, ततोऽस्मिन् णिनौ टिलोपः । पाराशरमिति । कण्वाद्यण् । शैलालमिति । औत्सर्गिकेऽणि ठ्नान्तस्य टिलोपे सब्रह्मचारिऽ इत्यादिना टिलोपः ॥",
    "kashika": "णिनिरिह अनुवर्तते, न ढिनुक्। पाराशर्यशिलालिभ्यां णिनिः प्रत्ययो भवति तेन प्रोक्तम् इत्येतस्मिन् विषये। भिक्षुनटसूत्रयोः इति यथासङ्ख्यं प्रत्ययार्थविशेषणम्। सूत्रशब्दः प्रत्येकम् अभिसम्बध्यते। तद्विषयता चात्रेष्यते, तदर्थें छन्दोग्रहणम् अनुवर्त्यं, गुणकल्पनया च भिक्षुनटसूत्रयोः छन्दस्त्वम्। पाराशर्येण प्रोक्तम् अधीयते पराशरिणो भिक्षवः। शैलालिनो नटाः। भिक्षुनटसूत्रयोः इति किम्? पाराशरम्। शैलालम्।",
    "sutra_vishesh": "",
    "mahabhashyam": "",
    "sutra": "पाराशर्यशिलालिभ्यां भिक्षुनटसूत्रयोः",
    "kaumudiNumber": "1490",
    "kaumudiText": "पाराशर्येंण प्रोक्त भिक्षुसूत्रमधीयते पाराशरिणो भिक्षवः | शैलालिनो नटाः ॥",
    "nyaas": "`यथासंख्यम्` इत्यादि| पाराशर्याद्भिक्षुसूत्रे प्रत्ययः शिलालिनो नटसूत्रे| `तद्विषयता चात्रेष्यते` इति| कथं पुनरिष्यमाणापि सा लभ्यते? इत्याह-- `तदर्थम्` #इत्यादि| ननु चानुवत्र्तमानच्छन्दोहणेनैव तद्विषयता प्राप्नोति? न; भिक्षुवनटसूत्िरयोरच्छन्दसत्वादित्याह-- `गुणकल्पनया च` इत्यादि| छन्दसस्तूपचारनिमित्तं यो धर्मः स इह गुणोऽभिप्रेतः, तद्धेतुका कल्पना| यथा छन्दो यदर्थमधीयते तथा सूत्रमपि तद्धेतुं सम्पादयति| भिक्षुनटयोरित्येवमादिकया गुणकल्पनया भिक्षुनटसूत्रयोश्छन्दस्त्वमौपचारिकम्| `पाराशरिणः` इति| पाराशर्यशबिदो गर्गादिषु वञन्तः, `आपत्यस्य च तद्धितेऽनाति`  [[6|4|151]]  इति यलोपः| `शैलालिनः` इति| `नस्तद्धिते`  [[6|4|144]]  इति टिलोपः|`पाराशरम्` इति| `कण्वादिभ्यो गोत्रे`  [[4|2|110]]  इत्यण्| `शैलालम्` इति| औत्सर्गिकोऽण्, `नान्तस्य टिलोपे सबह्यहृचारिपीठ` (वा|798) इत्यादिना टिलोपः॥"
}


