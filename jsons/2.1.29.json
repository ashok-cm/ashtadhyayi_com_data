{
    "a": "2",
    "p": "1",
    "n": "29",
    "msknum": "0",
    "ssknum": "0",
    "balamanorama": "<<अत्यन्तसंयोगे च>> - अत्यन्तसंयोगे च । काला इत्येवेति । तेनात्यन्तसंयोगे कालवाचिनो द्वितीयान्ताः सुबन्तेन सह वा समस्यन्त इति लभ्यत इत्यर्थः । ननु \"कालाः\" इति पूर्वसूत्रेणैव सिद्धे किमर्थमिदमित्याअह — अक्तान्तार्थमिति । अत्र क्तेनेति निवृत्तमिति भावः । मुहूर्तं सुखमिति । अत्यन्त संयोगे द्वितीया । मुहूर्तव्यापि सुखमित्यर्थः । ",
    "tattvabodhini": "<<अत्यन्तसंयोगे च>> - मुहूर्तमिति । मुहूर्तव्यापीत्यर्थः ।कालाध्वनोरत्यन्तसंयोगे॑इति द्वितीया ।",
    "padamanjari": "",
    "kashika": "कालाः इति वर्तते। क्तेन इति निवृत्तम्। अत्यन्तसंयोगः कृत्स्नसंयोगः, कालस्य स्वेन सम्बन्धिना व्याप्तिः। कालवाचिनः शब्दा द्वितीयान्ता अत्यन्तसंयोगे गम्यमाने सुपा सह समस्यन्ते विभाषा, तत्पुरुषश्च समासो भवति। मुहूर्तं सुखम् मुहूर्तसुखम्। सर्वरात्रकल्पाणी। सर्वरात्रशोभना।",
    "sutra_vishesh": "समासप्रकरणम् - द्वितीयातत्पुरुषसमासः",
    "mahabhashyam": " अत्यन्तसंयोगे च (377) (239 तत्पुरुषसंज्ञासूत्रम् ।। 2।1।2 आ.18 सू.) (1251 वार्तिकम् ।। 1 ।।) ।। अत्यन्तसंयोगे समासस्याविशेषवचनात् क्तेन समासवचनानर्थक्यम् ।। (व्याख्याभाष्यम्) अत्यन्तसंयोगे समासस्याविशेषवचनात् क्तान्तेन चाक्तान्तेन च, कालाः क्तेन इत्येतत्समासवचनमनर्थकम्। अत्यन्तसंयोग इत्येव सिद्धम्।। (1252 समाधानवार्तिकम् ।। 2 ।।) ।। अनत्यन्तसंयोगार्थ तु ।। (व्याख्याभाष्यम्) अनत्यन्तसंयोगार्थं तर्हीदं वक्तव्यम्। षण्मुहूर्ताश्चराचराः। ते कदाचिदहर्गच्छन्ति कदाचिद्रात्रिम्। अहर्गताः। रात्रिगताः।। (समाधानबाधकभाष्यम्) नैतदस्ति। गतग्रहणादप्येतत्सिद्धम्।। (समाधानभाष्यम्) इदं तर्हि--अहरतिसृताः। रात्र्यतिसृताः। मासप्रमितश्चन्द्रमाः।। अत्यन्तसंयोगे च ।। 28 ।। ",
    "sutra": "अत्यन्तसंयोगे च",
    "kaumudiNumber": "691",
    "kaumudiText": "काला इत्येव | अक्तान्तार्थं वचनम् | मुहूर्तं सुखं मुहूर्तसुखम् ॥",
    "nyaas": "`कृत्स्नसंयोगः` इति| कृत्स्नस्य संयोगः कृत्स्नसंयोगः, कृत्स्नस्य कालस्य मुहूत्र्तादेः स्वेन सम्बन्धिना = सुखादिना संयोग = सम्बन्धोऽत्यन्तसंयोगः| एतदेव स्पष्टीकर्त्तुमाह-- `कालस्य` इत्यादि| `मुहूर्त सुखम्` इति| `कालाध्वनोरत्यन्तसंयोगे`  [[2|3|5]]  इति द्वितीया| अत्र मुहूर्तस् कालस्य स्वेन सम्बन्धिना सुखेन व्याप्तिः|"
}


