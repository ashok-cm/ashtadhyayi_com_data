{
    "a": "6",
    "p": "1",
    "n": "219",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " मतोः पूर्वं आकार इति। अर्थव्याख्यानमेतत्। सूत्रे तु शब्दरूपापेक्षय नपुंसकनिर्देशः। केचितु सूत्रे पूर्वशब्दं पुंल्लिङ्गमेव पठन्ति। उदाहरणे चातुरथिकः ठ्नद्यां मतुप्ऽ, ठ्मतौ बह्वचोऽनचिरादीनां चऽ इति दीर्घत्वम्। मतोरिति किम् ? गवादिनीति। मतोरित्यस्मिन्नसति पूर्वग्रहणमपि न क्रियेतेति संज्ञाशब्दसम्बन्धिन आकारमात्रस्य प्रसङ्गः। पूर्वग्रहणं मतोरनन्तरस्य पूर्वस्य यथा स्यात्, इह मा भूत्--सानुमतीति ॥",
    "kashika": "मतोः पूर्वः आकार उदात्तो भवति तच् चेन् मत्वन्तं स्त्रीलिङ्गे संज्ञा भवति। उदुम्बरावती। पुष्करावती। वीरणावती। शरावती। शरादीनां च [[6|3|120]] इति दीर्घः। आतिति किम्? इक्षुमती। द्रुमवती। संज्ञायम् इति किम्? खट्वावती। स्त्रियाम् इति किम्? शरावान्। मतोः इति किम्? गवादिनी।",
    "sutra_vishesh": "",
    "mahabhashyam": "",
    "sutra": "मतोः पूर्वमात्‌ संज्ञायां स्त्रियाम्‌",
    "kaumudiNumber": "3705",
    "kaumudiText": "मतोः पूर्वमाकार उदात्तः स्त्रीनाम्नि | उदुम्बरावती | शरावती |",
    "nyaas": "`उदुम्बरावती` इति| उदुम्बरा अस्यां सन्तीति चातुरर्थिको मतुप्, `मतौ बह्वचोऽनजिरादीनाम्`  [[6|3|118]]  इति दीर्घत्वम्| `शरावती` इति| अत्र `शरादीनाञ्च`  [[6|3|119]]  इति| `मतोरिति किम्? गवादिनी` इति| `मतोः` इत्यस्मिन्ननुच्यमाने तत्सम्बद्धं पूर्वग्रहणमपि नोच्येत, संज्ञाशब्दस्याकारमात्र स्योदात्तत्वं प्रसज्येत| पूर्वग्रहणं मतोरनन्तरस्यास्य यथा स्यात्| इह मा भूत्--सानुमतीति| लक्षणप्रतिपदोक्त परिभाषया (व्या|प|3) चेहैव स्यात्--श्यमावती, उदुम्बरावतीत्यादि न स्यात्| पूर्वग्रहणात्? पूर्वमात्रस्य भवति॥"
}


