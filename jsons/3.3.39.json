{
    "a": "3",
    "p": "3",
    "n": "39",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " पूर्वसूत्रेणानुपात्यये पर्यायशब्दो व्युत्पादितः, ततश्चानुपात्यय इत्यधिकारेणैव सिद्धे पर्यायग्रहणं पुनर्विधानार्थम् । तेनाभिविधिविवक्षायां परमपीनुणं बाधित्वाऽयमेव घञ् भवति । राजानमुपशयितुं पर्याय इत्यर्थ इति । ठ्कालसमयवेलासु तुमुन्ऽ इत्यत्र कालेऽत्यर्थग्रहणम् । पर्यायोपादानं तु प्रपञ्चार्थम्, यथा---ठ्निमितकारणहेतुषु सर्वासां प्रायदर्शनम्ऽ इति । तेन पर्यायशब्दयोगेऽपि तुमुन् भवति । तथा चावसरो भोक्तुम्, अवकाशो भोक्तुमित्याद्यपि दृश्यते । विशयःउ संशयः, उपशयःउसमीपशयनम् ॥",
    "kashika": "वि उप इत्येतयोः उपपदयोः शेतेर् धातोः घञ् भवति पर्याये गम्यमाने। तव विशायः। मम विशायः। तव राजोपशायः। तव राजानम् उपशयितुं पर्यायः इत्यर्थः। पर्याये इति किम्? विशयः। उपशयः।",
    "sutra_vishesh": "कृत्प्रत्ययप्रकरणम् - भावे, कर्तृभिन्नकारके \"घञ्\" प्रत्ययविधानम्",
    "mahabhashyam": "",
    "sutra": "व्युपयोः शेतेः पर्याये",
    "kaumudiNumber": "3211",
    "kaumudiText": "तव विशायः | तव राजोपशायः | पर्याये किम् | विशयः संशयः | उपशयः समीपशयनम् ॥",
    "nyaas": "पर्यायोऽनुपात्यय एव,तत्रानुपात्ययग्रहणानुवृत्त्यैव सिद्धे पर्यायग्रहणं बाधकबाधनार्थम्| अभिविधिविवक्षायां परिमाणमपि बाधित्वा घञेव यथा स्यात्| एवञ्चार्थे शब्दाधिक्यादर्थाधिक्यं भवतीति लभ्यते, न तु पर्यायशब्दोऽस्यार्थस्य वाचकः॥"
}


