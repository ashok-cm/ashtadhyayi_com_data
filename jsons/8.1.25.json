{
    "a": "8",
    "p": "1",
    "n": "25",
    "msknum": "356",
    "ssknum": "0",
    "balamanorama": "<<पश्यार्थैश्चानालोचने>> - पश्यार्थैश्चानालोचने । दर्शनं पश्यः । \"दृशिर् प्रेक्षणे\" इत्यस्मादत एव निपातनाद्भावे शप्रत्ययः ।पाघ्रे॑ति पश्यादेशः । पश्यः=दर्शनम् अर्थो येषां ते पश्यार्थाः, तैरिति विग्रहः । आलोचनं=चाक्षुषं ज्ञानं, तद्भिन्नमनालोचनम्, तत्र विद्यमानैः । दर्शनार्थकैरित्यर्थः । पश्येति दृशिना ज्ञानसामान्यं विवक्षितम्, अनालोचने इति चाक्षुषपर्युदासात् । तदाह — अचाश्रुषेत्यादिना । चेतसेति । देवेत्यध्याहार्यम् । हे देव मनसा त्वां चिन्तयतीत्यर्थः । परम्परेति ।न चवाहे॑त्यत्र युक्तग्रहणसामथ्र्यात्साक्षात्संबन्धविवक्षा युक्ता । इह तु तद्विवक्षायां मानाऽभावात्परम्परान्वयेऽपि स्यादेव निषेध इत्यर्थः । भक्तस्तवेति । देवेत्यध्याहार्यम् । इह तवेत्यस्य रूपेणान्वयो न तु साक्षाद्भ्यायतिनेति भावः । \"अनालोचने\" इत्यस्य प्रयोजनमाह — आलोचना त्विति । ",
    "tattvabodhini": "<<पश्यार्थैश्चानालोचने>> - तदेतदाह — अचाक्षुषज्ञानार्थैरिति । परम्पासम्बन्धेऽपीति । पूर्वसूत्रस्थ — ॒युक्त॑ग्रहणेन ज्ञापितमेतद्भवत्यन्यत्र परम्परासम्बन्धेपि निषेधैति ।",
    "padamanjari": " दर्शनम् उ पश्यः । अस्मादेव निपातनाद् भावे शप्रत्ययः, पाघ्रादिसूत्रेण पश्यादेशः, पश्योऽर्थो तेषां ते पश्यार्थाः, तदाह---पश्यार्था दर्शनार्था इति । यदि तु ठ्पाघ्राध्माधेट्दृशः शःऽ इति कर्तरि शप्रत्ययः स्यात्, ततो द्रष्ट्रर्थैरित्यर्थः स्यात्, तथा चालोचनपर्युदासोऽनर्थकः स्यात्, न ह्यालोचनार्था द्रष्ट्रर्था भवन्ति । दर्शनं ज्ञानमिति । यद्यपि दृशिश्चक्षुर्विज्ञाने प्रसिद्धः, तथापि तस्य पर्युदासात् ज्ञानमात्रे दृशिरिह वर्तत इत्यर्थः । ग्रामः उ जनसमुदायः । समीक्ष्य मनसा निरूप्येत्यर्थः ॥",
    "kashika": "पश्यार्थाः दर्शनार्थाः। दर्शनं ज्ञानम्, आलोचनम्, चक्षुर्विज्ञानम्। तैः पश्यार्थेरनालोचने वर्तमानैर् युक्ते युष्मदस्मदोः वान्नावादयो न भवन्ति। ग्रामस्तव स्वं समीक्ष्यागतः। ग्रामो मम स्वं समीक्ष्यागतः। ग्रामस्तुभ्यं दीयमानं समीक्ष्यागतः। ग्रामो मह्यं दीयमानं समीक्ष्यागतः। ग्रामस्त्वां समीक्ष्यागतः। ग्रामो मां समीक्ष्यागतः। अनालोचने इति किम्? ग्रामस्त्वा पश्यति। ग्रामो मा पश्यति। पश्यार्थैर् युक्तयुक्ते ऽपि च प्रतिषेध इष्यते। तथा च एव उदाहृतम्।",
    "sutra_vishesh": "",
    "mahabhashyam": "",
    "sutra": "पश्यार्थैश्चानालोचने",
    "kaumudiNumber": "409",
    "kaumudiText": "अचाक्षुषज्ञानार्थैर्धातुभिर्योगे एते आदेशा न स्युः | चेतसा त्वा समीक्षते | परम्परासंबन्धेऽप्ययं निषेधः | भक्तस्तव रूपं ध्यायति | आलोचने तु-भक्तस्त्वा पश्यति चक्षुषा ॥",
    "nyaas": "पश्यार्थैरिति बहुव्रीहिः| तत्र `पश्य` इति यदि `पाध्रध्माधेट्वृशः शः`  [[3|1|137]]  इति कत्र्तरि शप्रत्ययान्तः स्यात्? ततो द्रष्ट्रर्थैरित्यर्थः स्यात्| एवं च `अनालोचने` इति प्रतिषेधो दुर्घटः स्यात्| तस्मादालोचनशब्दोऽयं भावसाधनः--आलोचितिरालोचनमिति| तत्र द्रष्ट्रर्थैर्युक्त प्रतिषेध उच्यमानः कः प्रसङ्गो यदालोचनवृत्तिभिर्युक्ते स्यात्, नैव प्राप्नोति, स एधोऽनालोचन इति प्रतिषेध उच्यमानः कः प्रसङ्गो यदा लोचनवृत्तिभिर्युक्ते स्यात्, नैव प्राप्नोति, स एवोऽनालोचन इति प्रतिषेधः कथमुपपद्यते? यदि पश्यशब्दो भावसाधनो भवति, नान्यथा| तस्मादत एव निपातनात्? `कृत्यल्युटो बहुलम्`  [[3|3|113]]  इति वा भावेऽत्र शप्रतत्ययः, तत्र `पाध्रा`  [[7|3|78]]  इत्यादिना पश्यादेशः, द्वयोरकारयोः पररूपत्वम्?  [[6|1|94]] | पश्योऽर्थो येषां ते पश्यार्था दर्शनार्था इत्यर्थः| दर्शनशब्दोऽयं चक्षुष्पर्यायोऽस्ति, यथा--`अक्ष्णोऽद्रशनात्`  [[5|4|76]]  इत्यत्र| अतश्चक्षुधोऽपि सम्प्रत्ययः कस्यचिन्मा भूदित्यत आह--`दर्शनं ज्ञानम्` इति| तच्चोत्तरत्रालोचनं चक्षुज्र्ञानमिति, चक्षुज्र्ञानस्य पृथगुपादानात्, ततोऽन्यद्विज्ञायते| `ग्रामस्त्वां समीक्ष्यागतः` इत्यादिकं साक्षाद्युक्त उदाहरणम्| `ग्रामस्तव स्वं समीक्ष्यागतः` इत्यादिकं युक्तयुक्ते| `समीक्ष्यागतः` इति| मनसा निरूप्यागत इत्यर्थः| `ग्रामस्त्वा पश्यति` इति| चक्षुज्र्ञानेन त्वां पश्यातीत्यर्थः| `तथा चैवोदाह्मतम्` इति| यादृशीयमिष्टिस्तदर्थरूपमेवोदाह्मतमित्यर्थः॥"
}


