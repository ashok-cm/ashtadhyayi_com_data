{
    "a": "4",
    "p": "1",
    "n": "117",
    "s": "विकर्णशुङ्गच्छगलाद्वत्सभरद्वाजात्रिषु ",
    "padachcheda": "विकर्ण-शुङ्ग-छगलात् ५\/१  वत्स-भरद्वाज-अत्रिषु ७\/३",
    "anuvritti": "अण् १\/१ [4।1।112], तस्य 6\/1 [4।1।92], अपत्यम् 1\/1 [4।1।92]",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  समर्थानां प्रथमाद्वा [4।1।82]  प्राग्दीव्यतोऽण् [4।1।83]   ",
    "full_sutra": "\"तस्य अपत्यम्\" (इति) वत्स-भरद्वाज-अत्रिषु विकर्ण-शुङ्ग-छगलात्  अण् ",
    "siddhantakaumudi_index": "1120",
    "msknum": "0",
    "ssknum": "0",
    "balamanorama": "<<विकर्णशुङ्गच्छगलाद्वत्सभरद्वाजात्रिषु>> - विकर्ण । वत्सादिशब्दैस्तद्वंश्या विवक्षिताः । विकर्ण, शुङ्ग, छगल एभ्योऽण् स्यात्, वत्संवश्ये भरद्वाजवंश्येऽत्रिवंश्ये चापत्ये इत्यर्थः । एतेन वत्सादीनां विकर्ण, शुङ्ग, छगल एभ्योऽण् स्यात्, वत्सवंश्ये भरद्वाजवंश्येऽत्रिवंश्ये चापत्ये इत्यर्थः । एतेन वत्सादीनां मूलपुरुषत्वाद्विकर्णादीन्प्रत्यपत्यत्वाऽसम्भव इति निरस्तम् ।विकर्णादिभ्यो वात्स्यादिष्वेव ऋष्य॑णिति नियमार्थं सूत्रं । ",
    "tattvabodhini": "<<विकर्णशुङ्गच्छगलाद्वत्सभरद्वाजात्रिषु>> - विकर्ण । वात्स्यादीनामपत्यप्रत्ययान्तानां द्वन्द्वेयञञोश्च॒॑अत्रिभृगकुत्से ॑ति सूत्राभ्यामपत्यप्रत्ययस्य लुक् । न चात्र वत्सादीनामेव द्वन्द्वोऽस्त्विति सङ्क्यं, मूलभूतानां तेषां विकर्मादीन्प्रत्यपत्यत्वाऽभावादतो व्याचष्टे — -वात्स्य इत्यादि ।युगपदधिकरणवचनतायां बहुत्वमस्ती॑तिशरद्वच्छुनक॑सूत्र एवोक्तम् ।",
    "padamanjari": " अत्र वत्सादीनां मूलप्रकृतीनां वकर्णादीन्प्रत्यपत्यत्वायोगादपत्यप्रत्ययान्तानां वात्स्यादीनां शब्दानां द्वन्द्वेयुगदधिकरणवचनतया प्रत्येकं बहुत्वोपजननातस्य बहुत्वस्य लोपिभिरेव कृतत्वादपत्यप्रत्ययस्य लुका निर्देशः, तदाह---वैकर्णो भवति वात्स्यश्चेदित्यादि ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "विकर्णशुङ्गछङ्गलशब्देभ्यः यथासङ्ख्यं वत्सभरद्वाजात्रिषु अपत्यविशेषेषु अण् प्रत्ययो भवति। वैकर्णो भवति वात्स्यश्चेत्। वैकर्णिः अन्यः। शौङ्गो भवति भारद्वाजश्चेत्। शौङ्गिः अन्यः। छागलो भवति आत्रेयश्चेत्। छागलिः अन्यः। शुङ्गाशब्दं स्त्रीलिङ्गमन्ये पठन्ति, ततो ढकं प्रत्युदाहरन्ति शौङ्गेयः इति। द्वयम् अपि च एतत् प्रमाणम्, उभयथा सूत्रप्रणयनात्।",
    "mahabhashyam": "",
    "siddhantakaumudi": "अपत्येऽण् वैकर्णो वात्स्यः | वैकर्णिरन्यः | शौङ्गो भारद्वाजः | शौङ्गिरन्यः | छागल आत्रेयः | छागलिरन्यः | केचित्तु \"शुङ्गाः\" इत्याबन्तं पठन्ति | तेषां ढक्प्रत्युदाहरणम्‌ | शौङ्गेयः ॥",
    "nyaas": "अत्र वत्सभरद्वाजास्त्रिशब्दा वात्स्यभारद्वाजात्त्रेयेषु गोत्रविशेषेषु लब्धवृत्तय उपात्ता इति| अत एवाह-- `वैकर्णो भवति वात्स्यश्चेत, शौङ्गो भवति बारद्वाजश्चेत्, चागलो भवत्यात्त्रेयश्चेत्` इति| सा पुनस्तेषां गोत्रापत्ये वृत्तिः कार्ये कारणीपचाराद्वेदितव्या|`द्वयमपि चैतत् प्रमाणम्` इति| कथं पुनः परस्परविरुद्धमपि प्रमाणं भवति? इत्याशङ्क्याह-- `उभयथा ह्रेतत् सूत्रमाचार्येण प्रणीतम्, तस्मात् को विरोधः॥"
}


