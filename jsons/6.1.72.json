{
    "a": "6",
    "p": "1",
    "n": "72",
    "s": "संहितायाम् ",
    "padachcheda": "संहितायाम् ७\/१",
    "anuvritti": "",
    "adhikara": " संहितायाम् [6।1।71] ",
    "full_sutra": " संहितायाम्",
    "siddhantakaumudi_index": "145",
    "msknum": "0",
    "ssknum": "0",
    "balamanorama": "",
    "tattvabodhini": "संहितायाम्। इत्यधिकृत्येति। एतच्च `इकोयणची`त्यत्रैव वक्तव्यमपि सूत्रक्रमानुरोधेनात्रोक्तम्।  ",
    "padamanjari": " ठ्संहितायाम्ऽ इति विषयसप्तमीयम्। कार्यिनिमितयोः संहितायां विषयभूतायां वक्ष्यमाणं कार्यं भवतीत्यर्थः। वक्ष्यति---ठिको यणचिऽ इति, अन्तरं तु विधिमतिक्रामतोऽभिप्रायो मृग्यः। दधि अत्रेति। ननु च ठिकोयणचिऽ इत्यधिकरणसप्तम्येषा, तच्चाधिकरणमौपश्लेषिकादन्यद्वर्णेषु न सम्भवति, तत्राच्युपश्लिष्टस्येको विधीयमानो यण्वर्णान्तरव्यवाये कालव्यवाये च न भविष्यतीति नार्थः संहिताधिकारेण? ज्ञापनार्थं तु, एतज्ज्ञापयति--ठ्कालव्यवायो निर्द्दिष्टपरिभाषायां नाश्रीयतेऽ इति। तेनोतरपदादिकारेऽपि विधीयमानं कार्यमलुगादि कालव्यवधानेऽपि भवत्येव--आखरेष्ठ इत्याखरे स्थः, अग्नाविष्णू इत्यग्ना विष्णू इत्यादि ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "अधिकारो ऽयम् अनुदात्तं पदम् एकवर्जम् [[6|1|158]] इति यावत्। प्रागेतस्मत् सूत्रादित उत्तरं यद् वक्ष्यामः संहितायाम् इत्येवं तद् वेदितव्यम्। वक्ष्यति इको यणचि [[6|1|77]], दध्यत्र। मध्वत्र। संहितायाम् इति किम्? दधि अत्र। मधु अत्र।",
    "mahabhashyam": " संहितायाम् (2509) (योगानर्थक्यबोधकभाष्यम्) अयं योगः शक्योऽवक्तुम् । कथम् ? अधिकरणं नाम त्रिः प्रकारम् --- व्यापकम्, औपश्लेषिकम्, वैषयिकम् --- इति । शब्दस्य च शब्देन कोऽन्योऽभिसंबन्धो भवितुमर्हत्यन्यदत उपश्लेषात् । इको यणचि [[6|1|77]] अचि उपश्लिष्टस्येति । तत्रान्तरेण संहिताग्रहणं संहितायामेव भविष्यति ।। ",
    "siddhantakaumudi": "इत्यधिकृत्य ॥",
    "nyaas": "`संहितायाम्` इति विषयसप्तमीयम्| तेन यदि कार्यिनिमित्तयोः संहिता विषयभूता भवति, तह्र्रेवं वक्ष्यमाणं कार्यं भवति; नान्यर्थेति वेदितव्यम्|"
}


