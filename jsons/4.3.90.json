{
    "a": "4",
    "p": "3",
    "n": "90",
    "s": "अभिजनश्च ",
    "padachcheda": "अभिजनः १\/१ च ०\/०",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  प्राग्दीव्यतोऽण् [4।1।83]   समर्थानां प्रथमाद्वा [4।1।82] ",
    "full_sutra": "",
    "siddhantakaumudi_index": "1470",
    "msknum": "0",
    "ssknum": "0",
    "balamanorama": "<<अभिजनश्च>> - अभिजनश्च । स इत्यनुवर्तते । पूर्ववद्व्याख्येयम् ।यत्र पूर्वैरुषितं सोऽभिजन॑ इति भाष्यम् । यत्र स्वयमिति । उदाह्मतभाष्यस्यायमर्थ इति भावः । ",
    "tattvabodhini": "<<अभिजनश्च>> - अभिजनश्च । योगविभाग उत्तरार्थः ।अभिजनाः पूर्वबान्धवाः॑इति वृत्तिः । अभिजायते येभ्य इति व्युत्पत्तेरिति भावः । पूर्वाबान्धवाः पित्रादयः । बन्धुशब्दः प्रज्ञादिः । पूर्वसूत्रादिहनिवासः॑इत्यनुवृत्तम् । तत्सामानादिकरण्यादभिजनशब्दस्यतत्संबन्धिनि लक्षणा । एवं स्थिते फलितमाह — -यत्र पूर्वैरिति ।",
    "padamanjari": "",
    "laghusiddhantakaumudi_index": "0",
    "laghusiddhantakaumudi": "",
    "kashika": "सो ऽस्य इत्येव। स इति प्रथमासमर्थादस्य इति षष्ठ्यर्थे यथाविहितं प्रत्ययो भवति, यत् प्रथमासमर्थम् अभिजनश्चेत् स भवति। अभिजनः पूर्वबान्धवः। तत्सम्बन्धाद् देशो ऽपि अभिजनः इति उच्यते, यस्मिन् पूर्वबान्धवैरुषितम्। तस्मादिह देशवाचिनः प्रत्ययः, न बन्धुभ्यो, निवासप्रत्यासत्तेः। स्रुघ्नो ऽभिजनो ऽस्य स्रौघ्नः। माथुरः। राष्टियः। निवासाभिजनयोः को विशेषः? यत्र संप्रत्युष्यते स निवासः, यत्र पूर्वैरुषितं सो ऽभिजनः। योगविभाग उत्तरार्थः।",
    "mahabhashyam": " अभिजनश्च (1660) (अर्थाधिकरणम्) (निवासाभिजनविशेषे भाष्यम्) निवासाभिजनयोः को विशेषः? निवासो नाम यत्र संप्रत्युष्यते। अभिजनो नाम यत्र पूर्वैरुषितम्।। ",
    "siddhantakaumudi": "स्रुघ्नोऽभिजनोऽस्य स्रौघ्नः | यत्र स्वयं वसति स निवासः | यत्र पूर्वैरुषितं सोऽभिजन इति विवेकः ॥",
    "nyaas": "`तत्सम्बन्धाद्देशोऽप्यभिजन उच्यते` इति| यथा यष्टीः प्रवेदशयेति यष्टिसम्बन्धाद्यष्टिशब्दः पुरुषे वत्र्तते, तथाऽभिजनशब्दो देशे वत्र्तते| कः पुनरसौ योऽभिजनसम्बन्धादभिजन उच्यते? इत्यत आह-- `यस्मिन्` इत्यादि| `इह देशवाचिनः` इत्यादि| कथं पुनर्मुख्येऽभिजने गौणात् प्रत्ययो भवति? इत्याह-- `निवासप्रत्यासत्तेः` इति| निवासो  [[4|3|89]] ऽनुकृष्यते तेनाभिजनो विशेष्यते निवासो योऽभिजन इति| तस्माद्देशवाचिन एव प्रत्ययो भवति, न बन्धुभ्यः ; तेषामनिवसत्वात्|निवासाभिजनयोः को विशेषः? नास्त्येव कश्चिद्विशेषः, अभिजनस्य निवासभूतत्वादिति मन्यते| `यत्र` इत्यादि| विशेषं दर्शयति|`योगविभाग उत्तरार्थः` इति| उत्तरेषु योगेष्वभिजनप्रत्यया यथा स्युः, निवासे मा भूवन्निति॥"
}


