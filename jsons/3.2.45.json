{
    "a": "3",
    "p": "2",
    "n": "45",
    "msknum": "1109",
    "ssknum": "0",
    "balamanorama": "<<आशिते भुवः करणभावयोः>> - #आशिते । करणे उदाहरति —  आशितो भवत्यनेनेति । भावे उदाहरति —  आशितस्य भवनमिति । ",
    "tattvabodhini": "<<आशिते भुवः करणभावयोः>> - आशितंभव इति । यावता ओदनेन अतिथ्यादिर्भोजितो बवति स एवमुच्यते । इह वासरूपविधिना ल्युडपि । [आशित भवनः ।भावे]-आशितभवनम् । घञ् तु बाध्यत एव, सरूपत्वादित्याहुः । नचाऽत्र क्तल्युट्तुमुन्खलर्थेषु वासरूपविधिर्नेति ल्युटो निषेधः शङ्क्यः । यत्र हि घञादेर्बाधकत्वेन क्तल्युडादयः प्रसक्तास्तत्र नित्यं बोधो न तु विकल्पेनेति तस्यार्थः । इह तु ल्युटोऽप्यपवादः खच् । अत्र वासरूपन्यायो निर्बाध एव । एतच्च आशितभवनमित्युदाहरतो जयादित्यस्यापि संमतमेवेति दिक् ।",
    "padamanjari": " आशिते भुवः करणभावयोः॥ अत्र सुपीत्युपतिष्ठते इति। न तु कर्मणीति, भवतेरकर्मकत्वात्। सोपसर्गात्प्राप्त्यर्थाच्च खचा न भवितव्यम्, अनभिधानादिति भावः। आशितशब्दोऽयम् ठश भोजनेऽ इत्यस्मादाङ्पूर्वादविवक्षिते कर्मणि क्तप्रत्ययान्तो गृह्यते---आशितः कर्तेति, यस्याद्यौदातत्वं विधास्यते। यस्तु ठ्ध्रौव्यगतिप्रत्यवसानार्थेभ्यःऽ इति भावकर्माधिकरणेषु क्तः, न तदन्तो गृह्यते, अनभिधानादित्याहुः। अन्ये त्वशेर्ण्यान्तात्प्रयोज्ये कर्मणि क्तप्रत्यये कृते य आशितशब्दः स गृह्यते। एवमाशितः कर्तेति यस्याद्यौदातत्वं तत्रापि प्रयोज्य एव भूतपूर्वगत्या कर्तोच्यते, ठ्गतिबुद्धिप्रत्यवसानार्थऽइति अणौ कर्तुर्णौ कर्मसंज्ञाविधानात्। तथा च कृषन्नित्फाल आशितं कृष्णोतीति आद्यौदातस्यावग्रहो न द्दश्यते। कर्तृग्रहणं तु तत्र भावनिवृत्यर्थमिति। आशितम्भव ओदन इति। यावतौदनेनातिथ्यादिराशितो भवति स एवमुच्यते॥",
    "kashika": "अत्र सुपि इत्युपतिष्ठते। आशितशब्दे सुबन्ते उपपदे भवतेर् धातोः करणे भावे चार्थे खच् प्रत्ययो भवति। आशितो भवति अनेन आशितम्भव ओदनः। भावे आशितस्य भवनम् आशितम्भवं वर्तते।",
    "sutra_vishesh": "कृत्प्रत्ययप्रकरणम् - सुबन्ते उपपदे करणभावार्थयोः \"खच्\" प्रत्ययविधानम्",
    "mahabhashyam": "",
    "sutra": "आशिते भुवः करणभावयोः",
    "kaumudiNumber": "2962",
    "kaumudiText": "आशितशब्दे उपपदे भवतेः खच् | आशितो भवत्यनेनाशितंभवः ओदनः | आशितस्य भवनं आशितम्भवः ॥",
    "nyaas": "अत्र सुपीत्युपतिष्ठते, न कर्मणीति; भवतेरकर्मकत्वात्| `आशितशब्दे सुबन्ते` इत्यादि| अथ विपर्ययः कस्मान्न वति, करणभावयोरुपपदयोराशिते प्रत्ययार्थ इति? असम्भवात्| आशित इत्यश्नातेः कत्र्तोच्यते, तस्य भवतिना सम्बन्धो नोपपद्यते| न हि योऽश्नातेः कत्र्ता स भवतेः प्रत्ययार्थो भवतुमुत्सहते| तस्मादाशितशब्दस्योपपदत्वम्, इतरयोस्तु प्रत्ययार्थत्वम्| एवञ्च घञ्ल्युटोरपवादो भवति| वाऽसरूपविधिना ल्युडपि भवत्येव-- आशितभवन ओदन इति| घञस्तु स्वरूपत्वाद्बाधख एव॥|"
}


