{
    "a": "4",
    "p": "3",
    "n": "2",
    "msknum": "1836",
    "ssknum": "0",
    "balamanorama": "<<तस्मिन् नणि च युष्माकास्माकौ>> - अथ खञि अणि च विशेषमाह — तस्मिन्नणि च । पूर्वसूत्रे निर्दिष्टः खञ् तच्छब्देन परामृश्यते । तदाह — खञि अणि चेति । अत्र स्थानिनोरादेशयोश्च यथासङ्ख्यं, न तु परनिमित्तयोः, तस्मिन्नणीति व्यस्तनिर्देशात् । यौष्माकीण इति । युवयोर्युष्माकं वा अयमिति विग्रहः । खञ्, ईनादेशः, युष्माकादेशः आदिवृद्धिः, णत्वम् । आस्माकीन इति । आवयोरस्माकं वा अयमिति विग्रहः । अणि उदाहरति — यौष्माकः आस्माक इति । ",
    "tattvabodhini": "<<तस्मिन् नणि च युष्माकास्माकौ>> - तस्मिन्नणि च । तस्मिन्निति साक्षाद्विहितः खञ्निर्दिश्यते, नतु चानुकष्टः । निमित्तयोरादेशौ प्रति यखासङ्ख्यं तु न भवति,खञणो॑रिति वक्तव्ये पृथग्विभक्तिनिर्देशसामथ्र्यात् । स्थान्यादेशयोस्तु इष्यत एव तत् ।",
    "padamanjari": " साक्षादिति । प्रत्यक्षेण विहितः, स्वरूपोपादानेन विहित इत्यर्थः । हेतुगर्भं चेदं विशेषणम्---यतः साक्षाद्विहितः ततः खञेव निर्दिश्यत इति । तस्मिन्नियुक्ते तत्रैव झटिति प्रत्ययो भवति, न चानुकृष्टश्च्छ इति । चकारो हि समीपवर्तिनः खञः सहायतामात्रमभिधाय निवर्तते । तत्र सहायस्यानिर्देशात्प्रकृतान्वेषणम्, तत्र ठ्गर्तोतरपदाच्छःऽ इति यावदन्वेषणे च्छस्य प्रतीतिश्चिरेण भवति, तेन च नासौ प्रत्यवमर्शार्हः । यदा तु यथासंख्यनिरासाय पूर्वसूत्रे योगविभागस्तदा नैव चकारेण च्छस्यानुकर्षणमिति न तस्य परामर्शशङ्का । निमितयोरित्यादि । द्वे हि निमिते---खञणौ, निमितिनावपि द्वावेव---आदेशौ, ततश्च साम्याद्यथासंख्येन भवितव्यमिति मत्वा प्रश्नः । योगविभागः करिष्यत इति । ठ्खञणोर्युष्माकास्माकौऽ इति वक्तव्ये ठ्तस्मिन्नणि चऽ इति वचनाच्चकारेण वाक्यभेदस्य सूचनादादेशयोर्निमिताभ्यां प्रत्येकमनभिसम्बन्ध इत्यर्थः ॥",
    "kashika": "तस्मिनिति साक्षाद् विहितः खञ् निर्दिष्यते, न चकारानुकृष्टः छः। तस्मिन् खञि अणि च युष्मदस्मदोर् यथासङ्ख्यं युष्माक अस्माक इत्येतावादेशौ भवतः। निमित्तयोरादेशौ प्रति यथासङ्खं कस्मान् न भवति? योगविभागः करिष्यते, तस्मिन् खञि युष्मदस्मदोः युष्माकास्माकौ भवतः, ततो ऽणि च इति। यौष्माकीणः। आस्माकीनः। यौष्माकः। आस्माकः। तस्मिनणि च इति किम्? युष्मदीयः। अस्मदीयः।",
    "sutra_vishesh": "प्राग्दीव्यतीये शैषिकप्रकरणम् - \"खञ्\" , \"अण्\" प्रत्यये परे प्राकृतिककार्यम्",
    "mahabhashyam": " तस्मिन्नणि च युष्माकास्माकौ (1572) (आदेशाधिकरणम्) (5446 योगविभागे वार्तिकम्।। 1 ।।) - आदेशवचने च - (भाष्यम्) किम्? योगविभागः कर्तव्यः। तस्मिन्नणि युष्माकास्माकौ भवतः। यौष्माकः, आस्माकः। ततः--खञ्ञि। खञ्ञि च युष्माकास्माकौ भवतः। यौष्माकीणः, आस्माकीनः। किमर्थो योगविभागः? समसंख्याप्रतिषेधार्थ ःथ्द्य;त्येव।। (5447 योगविभागसाधने वार्तिकम्।। 2 ।।) - तत्र पुनः खञ्ञ्ग्रहणम् - (भाष्यम्) तत्र पुनः खञ्ञ्ग्रहणं कर्तव्यम्। न ह्यन्तरेण खञ्ञ्ग्रहणं योगाङ्गमुपजायते।। (योगविभागवाधनप्रत्याख्याने भाष्यम्) तत्तर्हि वक्तव्यम्। न वक्तव्यम्। एवं वक्ष्यामि--तस्मिन् खञ्ञि युष्माकास्माकौ भवतः। ततः--अणि च युष्माकास्माकौ भवत ःथ्द्य;ति।। 4-3-1- आ. 3 (763 विधिसूत्रम् ",
    "sutra": "तस्मिन्नणि च युष्माकास्माकौ",
    "kaumudiNumber": "1371",
    "kaumudiText": "युष्मदस्मादोरेतावादेशौ स्तः खञ्यणि च | यौष्माकीणः | आस्मकीनः | यौष्माकः | आस्माकः ॥",
    "nyaas": "`तस्मिन्निति साक्षद्विहितः खञ् निर्दिश्यते` इति| तस्मिन्नित्युक्ते प्रागेव तत्रैव प्रतीत्युत्पत्तेः| तत्र पुनः कारणं साक्षाद्विहित्वम्ानन्तर्याच्च खञः, तस्यैव युक्तः| ननु च पूर्वसूत्रे?ञ्चेति चकारेण च्छोऽनुकृष्यते,वाचकदेशश्च वाच्य इति खञश्छ एवानन्तरो भवति| स्यादनन्तरो यदि चकारस्तस्य वाचकः स्यात्, न चासौ तस्य वाचकः| स हि समीपवर्तिनः पदार्थान्तरस्य सहायतामात्रमाचष्टे| खञः सहायतामाख्याय निवृत्ते चकारे सा सहायता प्रकरणाच्छेनैव विज्ञायते| तस्माच्चकारश्छस्य वाचको न भवतीति नासौ तादृशः|तत्कृतयोस्तस्यानन्तर्य `निमित्तयोः` इत्यादि| द्वे हि निमित्ते-- खञणौ, निमित्तनावपि द्वावेवादेशौ, ततः समानत्वद्यथासंख्येनात्र भवितव्यमिति मन्यमानस् प्रश्नः| `योगविभागः इत्यादि` परिहारः|`युष्मदीयः, अस्मदीयः` इति| यदि `तस्मिन्नणि च` इति नोच्येत तो यथा पूर्वसूत्रविहितयोः खञणोरिमावादेशौ भवतस्तथा च्छेऽपि स्याताम्| तस्मस्तु सति न भवतः॥"
}


