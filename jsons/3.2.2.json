{
    "a": "3",
    "p": "2",
    "n": "2",
    "msknum": "0",
    "ssknum": "0",
    "balamanorama": "<<ह्वावामश्च>> - ह्वावामश्च ।ह्वेञ् स्पर्धायाम् \"वेञ् तन्तुसन्ताने\" अनयोः कृतात्वयोर्निर्देशः, \"माङ् माने\" एषां द्वन्द्वात्पञ्चम्येकवचनम् । एभ्य इति । कर्मण्युपपदे एभ्योऽण् स्यादित्यर्थः । ननुकर्मण्य॑णित्येव सिद्धे किमर्थमिदमित्यत आह —  कापवाद इति । \"आतोऽनुपसर्गे कः\" इत्यस्याऽणपवादस्य वक्ष्यमाणस्य बाधनार्थमित्यर्थः । माङ्मेङोरिह ग्रहणं, नतु \"मा माने\" इत्यस्य, अकर्मकत्वात् । स्वर्गह्वाय इति । यद्यपि पराभिभवेच्छायां स्पद्र्धायां परिभिभवस्य कर्मणो धात्वर्थत्वेनोपसङ्ग्रहादकर्मक इत्युक्तम्, तथापि इहाऽभिभवेच्छा धात्वर्थः । स्वर्गमभिभवितुं वाञ्छतीत्यर्थः । अन्तरङ्गत्वादात्वे कृते आतो युक् । एवमग्रेऽपि ।",
    "tattvabodhini": "<<ह्वावामश्च>> - ह्वावामश्च । कापवाद इति ।आतोऽनुपसर्गे॑ इति प्राप्तिर्बोध्या । स्वर्गह्वाय इत्यादि । ह्वेञ्वेञोःआदेचः॑ इत्यात्वेआतो यु॑गिति युक् । माङ् माने, मेङ् प्रणिदाने अनयोरिह ग्रहणं, न तु मा माने इत्यस्य, अकर्मकत्वात् । कविधानस्य फलमाह — -आतो लोप इति ।",
    "padamanjari": " ह्वावमश्च॥",
    "kashika": "ह्वेञ् स्पर्धायां शब्दे च, वेञ् तन्तुसन्ताने, माङ् माने इत्येतेभ्यश्च कर्मण्युपपदे अण् प्रत्ययो भवति। कप्रत्ययस्य अपवादः। स्वर्गह्वायः। तन्तुवायः। धान्यमायः।",
    "sutra_vishesh": "कृत्प्रत्ययप्रकरणम् - कर्मण्युपपदे \"अण्\" प्रत्ययविधानम्",
    "mahabhashyam": "",
    "sutra": "ह्वावामश्च",
    "kaumudiNumber": "2914",
    "kaumudiText": "अण् स्यात् | कापवादः | स्वर्गह्वायः | तन्तुवायः | धान्यमायः ॥",
    "nyaas": "`ह्वेञ् स्पद्र्धायाम्`| `वेञ् तन्तुसन्ताने` इति| अथ `वा गतिगन्धनयोः` (धातुपाठः-1050) इत्यस्य ग्रहणं कस्मान्न भवति? अकर्मकत्वात्| कर्मणि चेहानुवत्र्तते| `माङ माने` इति| ङकारानुबन्धवतो मा इत्यस्योपलक्षणार्थमेतत्| `मेङ प्रणिदाने` (धातुपाठः-961) इत्यस्यापि ग्रहणमिष्यते; `गामादाग्रहणेष्वविशेषः` (व्या|प|124) इति वचनात्| ननु यदि गामादाग्रहणेष्वविशेषस्तदा `मीञ् हिंसायाम्` (धातुपाठः-1476), `डुमिञ् प्रक्षेपणे`(धातुपाठः-1250) इति तयोरप्येज्विषय आत्त्वे कृते मेत्येतद्रूपं सम्पद्यते? भवत्येवाभ्यामणेवेति पूर्वसूत्रेण प्राप्तस्य| `स्वर्गह्वायः` इति| `आतो युक् चिण्कृतोः`  [[7|3|33]]  इति युक्॥"
}


