{
    "a": "6",
    "p": "1",
    "n": "110",
    "s": "ङसिङसोश्च ",
    "padachcheda": "ङसि-ङसो: ७\/२ च ०\/०",
    "anuvritti": "एङः ५\/१ [6।1।109] , अति ७\/१ [6।1।109] , पूर्व: 1\/1 [6।1।107]",
    "adhikara": " संहितायाम् [6।1।71]  एक: पूर्वपरयो: [6।1।84] ",
    "full_sutra": "एङ: ङसिङसो: अति पूर्वपरयो: एक: पूर्व: ",
    "siddhantakaumudi_index": "246",
    "msknum": "194",
    "ssknum": "152",
    "balamanorama": "<<ङसिङसोश्च>> - ङसिङसोश्च ।एङः पदान्ता॑दित्यत \"एङ\" इति,अती॑ति चानुवर्तते । \"अमि पूर्व\" इत्यतः \"पूर्व\" इत्यनुवर्तते । \"एकः पूर्वपरयोः\" इत्यधिकृतं, तदाह — एङो ङसिङसोरिति । हरेरिति । पूर्वरूपे रुत्वविसर्गौ पञ्चम्येकवचनस्य षष्ठएकवचनस्य च रूपमेतत् । यद्यपि ङसिङसौ द्वौ, एङौ च द्वौ, तथापि न यथासङ्ख्यमिष्यते ।यथासङ्ख्यमनुदेशः समाना, स्वरितेने॑ति सूत्रच्छेदमभ्युपगम्य यत्र स्वरिततं प्रतिज्ञातं तत्रैव यथासङ्ख्याविज्ञानादिति यथासङ्ख्यसूत्रभाष्ये स्पष्टम् । \"अच्च घेः\" \"उपसर्गे घोः किः\" इत्यादिनिर्देशाच्च । हर्योरिति । षष्ठीद्विवचने यणादेशे रूपम् । हरीणामिति । \"ह्यस्वनद्यापः\" इति नुट् ।नामी॑ति दीर्घः ।अट्कुप्वा॑ङिति णत्वम् । ",
    "tattvabodhini": "<<ङसिङसोश्च>> - ङसिङसोश्च । इह ङसिङसौ द्वौ, एङावपि द्वौ, तयोर्यथासङ्ख्यं न, अस्वरितत्वात् । अल्पाच्यतरस्य पूर्वनिपाताऽकरणाल्लिङ्गात्,अच्च घेः॑उपसर्गे घोः कि॑रिति निर्देशाच्च ।",
    "padamanjari": " एङ् उतरयोरिति। एङ् उतरौ यौ ङसिङ्सौ, तयोर्यः सम्बन्धयकारः, तस्मिन् परत इत्यर्थः। अग्नेरागच्छति, अग्नेः स्वमिति। यद्यपि द्वावेङै, ङसिङसावपि द्वावेव; तथापि यतासङ्ख्यं न भवति, न ह्यत्र ङसिङ्सोः काय विधीयते, किं तर्हि? तत्सम्बन्धिन्यति; स चैक एव। अथापि सम्बन्धिभेदेन तस्य भेदः स्यात् ? एवमपि न दोषः; ठीदग्नेः सोमवरुणयोःऽ, ठ्धातोःऽ इत्यादिनिर्देशात् ॥",
    "laghusiddhantakaumudi_index": "173",
    "laghusiddhantakaumudi": "एङो ङसिङसोरति पूर्वरूपमेकादेशः। हरेः 2। हर्योः 2। हरीणाम्॥",
    "kashika": "एङः इति वर्तते, अति इति च। एङः उत्तरयोः ङसिङसोः अति परतः पूर्वपरयोः स्थाने पूर्वरूपम् एकादेशो भवति। अग्नेरागच्छति। वायोरागच्छति। अग्नेः स्वम्। वायोः स्वम्। अपदान्तार्थः आरम्भः।",
    "mahabhashyam": "",
    "siddhantakaumudi": "एङो ङसिङसोरति परे पूर्वरूपमेकादेशः स्यात् | हरेः | हर्योः | हरीणाम् ॥",
    "nyaas": "`एङ उत्तरयोः` इत्यादि| एङ उत्तरौ यौ ङसिङसौ तयोः सम्बन्ध्यवयवो योऽत्? तस्मिन्? परत इत्यर्थः| `अग्नेरागच्छति` इति| `घेङिति`  [[7|3|111]]  इति गुणः| अथ कस्मादत्र यथासंख्यं न भवति, एङावपि हि द्वौ, ङसिङ्सावपि द्वावेवेति प्राप्नोति? नैष दोषः, न ह्रत्र ङसिङसोः परतः कार्यं विधीयते, किं तर्हि? तत्सम्बन्धिन इति, स चैक एव| अथापि सम्बन्धिभेदेन भेदः स्यात्? एवमप्यदोषः, चकारोऽत्र समुच्चायर्थः क्रियते| एवं च समुच्चयो भवति यद्यकैकस्यैङो ङसिङसोः प्रत्येकमपि परतः परपूर्वत्वं भवति; नान्यथा| `ईदग्नेः सोमरुणयोः`  [[6|3|26]] , `ओरावश्यके`  [[3|1|125]]  इति च निर्देशस्तदभावं ज्ञापयति| लक्षणव्यभिचारचिह्नेन वा| अल्पाच्तरस्य ङसः परनिपातेन यथासंख्याभावोऽवसीयते॥"
}


