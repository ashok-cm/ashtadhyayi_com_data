{
    "a": "1",
    "p": "4",
    "n": "46",
    "msknum": "1321",
    "ssknum": "0",
    "balamanorama": "<<अधिशीङ्स्थाऽसां कर्म>> - अधिशीङ् । शीङ्, स्था, आस् एषां द्वन्द्वः । अधिपूर्वा शीङ्स्थाऽ‌ऽस इति विग्रहे शाकपार्थिवात्वादुत्तरपदलोपः । तदाह — अधिपूर्वाणामिति । अधिकरणसंज्ञापवादोऽयम् । अधिशेति इति । अधिशेते वैकुण्ठं हरिः, अधितिष्ठति वैकुण्ठं हरिः, अध्यास्ते वैकुण्ठं हरिरित्यन्वयः । अधिस्तु सप्तम्यर्थस्याधारस्य द्योतकः । वैकुण्ठे शेते तिष्ठत्यास्ते वेत्यर्थः ।",
    "tattvabodhini": "",
    "padamanjari": "",
    "kashika": "पूर्वेण अधिकरणसंज्ञायां प्राप्तायां कर्मसंज्ञा विधीयते। अधिपूर्वाणां शीङ् स्था आसित्येतेषाम् आधारो यः, तत् कारकं कर्मसंज्ञं भवति। ग्रामम् अधिशेते। ग्रामम् अधितिष्ठति। पर्वतम् अध्यास्ते।",
    "sutra_vishesh": "कारकप्रकरणम् - कर्मसंज्ञा",
    "mahabhashyam": "",
    "sutra": "अधिशीङ्स्थाऽऽसां कर्म",
    "kaumudiNumber": "542",
    "kaumudiText": "अधिपूर्वाणामेषामाधारः कर्म स्यात् | अधिशेते अधितिष्ठति अध्यास्ते वा वैकुण्ठं हरिः ॥",
    "nyaas": "`अध्यास्ते` इति| `आस उपवेशने` (धातुपाठः-1021) अदादिः अनुदात्तेत्॥"
}


