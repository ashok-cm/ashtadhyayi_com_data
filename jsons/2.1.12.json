{
    "a": "2",
    "p": "1",
    "n": "12",
    "msknum": "1399",
    "ssknum": "0",
    "balamanorama": "",
    "tattvabodhini": "अपपरिबहिः। अपपरियोगे `पञ्चम्यपाङ्परिभि`रिति पञ्चमीविहिता, अञ्चूत्तरपदयोगेऽपि `अन्यारा` दित्यादिना विहितैव। तेनाऽत्र `पञ्चम्या`इति ग्रहणं `बहिर्योगे पञ्चमी भवति` इति ज्ञापनार्थम्। `ज्ञापकसिद्धं न सर्वत्रे`ति `करस्य करभो बहि`रित्यपि सिद्धम्।  ",
    "padamanjari": "",
    "kashika": "अपत्रिगर्तं वृष्तो देवः, अप त्रिगर्तेभ्यः। अपपरिबहिरञ्चवः पञ्चम्या [[2|1|12]]। अप परि बहिसञ्चु इत्येते सुबन्ताः पञ्चम्यन्तेन सह विभाषा समस्यन्ते, अव्ययीभावश्च समासो भवति। अपत्रिगर्तं वृष्टो देवः, अप त्रिगर्तेभ्यः। परित्रिगर्तम्, परि त्रिगर्तेभ्यः। बहिर्ग्रामम्, वहिर्ग्रामात्। प्राग्ग्रामम्, प्राग् ग्रामात्। बहिः शब्दयोगे पञ्चमीभावस्य एतदेव ज्ञापकम्।",
    "sutra_vishesh": "समासप्रकरणम् - \"अप\", \"परि\", \"बहि\" शब्दैः अव्ययीभावसमासः",
    "mahabhashyam": " अपपरिबहिरञ्चवः पञ्चम्या (360) (230 अव्ययीभावसंज्ञासूत्रम् ।। 2.1.2 आ.9 सू.) (योगविभागाधिकरणम्) (1239 वार्तिकम् ।। 1 ।।) (।। विभाषेति योगविभागः ।। ) (भाष्यम्) (विभाषेति) योगविभागः कर्तव्यः। विभाषा इत्ययमधिकारः। ततः--अपपरिपबहिरञ्चवः पञ्चम्या इति।। (पञ्चमीग्रहणप्रयोजनाधिकरणम्) (प्रत्याख्यानभाष्यम्) अपपरिबहिरञ्चवः पञ्चम्या।। पञ्चमीग्रहणं शक्यमकर्तुम्।। कथम्?। सुबन्ते नेति वर्तते। एतैश्च कर्मप्रवचनीयैर्योगे पञ्चमी विधीयते। तत्रान्तरेणापि पञ्चमीग्रहणं पञ्चम्यन्तेन समासो भविष्यति।। (प्रत्याख्यानबाधकभाष्यम्) इदं तर्हि प्रयोजनम्। बहिःशब्देन योगे पञ्चमी न विधीयते तत्रापि यथा स्यात्--बहिर्ग्रामं बहिर्ग्रामात्।। (आक्षेपभाष्यम्) अथ क्रियमाणे पञ्चमीग्रहणे यावता बहिःशब्देन योगे पञ्चमी न विधीयते कथमिवैतत्सिद्ध्यति।। (समाधानभाष्यम्) पञ्चमीग्रहमसार्मथ्यात्।। विभाषापपरि ।। 12 ।। (231 अव्ययीभावसंज्ञासूत्रम् ।। 2.1.2 आ.10 सू) ",
    "sutra": "अपपरिबहिरञ्चवः पञ्चम्या",
    "kaumudiNumber": "666",
    "kaumudiText": "अपविष्णु संसारः अप विष्णोः | परिविष्णु परि विष्णोः | बहिर्वनम् बहिर्वनात् | प्राग्वनम् प्राग्वनात् ॥",
    "nyaas": ""
}


