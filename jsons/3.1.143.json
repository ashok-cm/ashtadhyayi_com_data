{
    "a": "3",
    "p": "1",
    "n": "143",
    "msknum": "1057",
    "ssknum": "0",
    "balamanorama": "<<विभाषा ग्रहेः>> - विभाषा ग्रहः । व्यवस्थितविभाषेयमिति । इदंशाच्छो॑रिति सूत्रे भाष्ये स्पष्टम् । तेनेति । जलचरे मत्स्यादौ वाच्ये णप्रत्यये उपधावृद्धौ \"ग्राह\" इत्येव भवति, ज्योतिषि सूरयचन्द्रादौ वाच्ये अच्प्रत्यये \"ग्रह\" इत्येव भवतीत्यर्थः । भवतेश्चेति ।णो वे॑ति शेषः । पक्षे अच् । काशिकेति । भाष्ये तु न दृस्यते इति बावः । इयमपि व्यवस्थिविभाषैव । तदाह —  भवो देव इति । महादेव इत्यर्थः । अत्र अजेवेति भावः । भावाः पदार्था इति । अत्र ण एवेति भावः । ननुभवतेश्चे॑ति णविकल्पस्य भाष्ये अदर्शनात् कथं भाष्यमते भावशब्द इत्यत आह —  भाष्यमते त्विति । भावयति प्रापयति स्वस्वकार्यमित्यर्थे \"भृ प्राप्तौ\" इतिचुरादिण्यन्ताद्भावीत्यस्मादच्प्रत्यये णिलोपे भावशब्द इत्यर्थः । ",
    "tattvabodhini": "<<विभाषा ग्रहेः>> - काशिकेति । भाष्ये त्वेतद्वार्तिकं नास्तीति तन्मते भावशब्दोऽसाधुरित्यतत आह — - भाष्यमते त्विति ।",
    "padamanjari": " विभाषा ग्रहः॥ व्यवस्थितविभाषा चेयमिति। एतदेव स्पष्टयति---जलचर इति। भव इति। भवत्येव न तु कदाचिन्न भवतीति भवःउदेवः, संसारश्च। भावाःउपदार्थाः॥",
    "kashika": "विभाषा ग्रहेः धातोः णप्रत्ययो भवति। अचः अपवादः। ग्राहः, ग्रहः। व्यवस्थितविभाषा च इयम्। जलचरे नित्यं ग्राहः। ज्योतिषि नेस्यते, तत्र ग्रहः एव। भवतेश्च इति वक्तव्यम्। भवति इति भावः, भवः।",
    "sutra_vishesh": "कृत्प्रत्ययप्रकरणम् - \"ण\" प्रत्ययविधानम्",
    "mahabhashyam": "",
    "sutra": "विभाषा ग्रहेः",
    "kaumudiNumber": "2905",
    "kaumudiText": "णो वा | पक्षेऽच् | व्यवस्थितविभाषेयम् | तेन जलचरे ग्राहः | ज्योतिषि ग्रहः ॥ भवतेश्चेति काशिका ॥ भवो देवः संसारश्च | भावाः पदार्थाः | भाष्यमते तु प्राप्त्यर्थाच्चुरादिण्यन्तादच् | भावः ॥",
    "nyaas": "`व्यवस्थितविभाषा चेयम्` इति| एतत् `जलचरे` इत्यादिना स्पष्टीकरोति| `भवतेश्चेति वक्तव्यम्` इति| भवतेश्च विभाषा णो भवतीत्येतदर्थरूपं व्याख्येयम्| व्याख्यानं तु विभाषेति योगविभागात् कत्र्तव्यम्॥"
}


