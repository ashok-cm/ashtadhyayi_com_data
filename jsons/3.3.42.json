{
    "a": "3",
    "p": "3",
    "n": "42",
    "msknum": "0",
    "ssknum": "0",
    "balamanorama": "",
    "tattvabodhini": "<<संघे चानौत्तराधर्ये>> - सङ्घे चानौत्तराधर्ये । उत्तरे चाधरे चोत्तराधरास्तेषां भाव औत्तराधर्यम् । सूकरेति । स्तनपानार्थंमुत्तराधरभावेन सूकराः शेरते तदैतत्प्रत्युदाहरणम् । यदा तु भिक्षुवत्पृथक्पृथगेवावतिष्ठन्ते तदेहापि घञ् ।",
    "padamanjari": " प्राणिनां समुदायः सङ्घ इति । ठ्सङ्गोद्घौ गणप्रशंसयोःऽ इति गणमात्रे निपातितोऽपि सङ्घशब्दः प्राणिनामेव समुदाये रूढ इति भावः । एकधर्मसमावेशेनेति । एकधर्मोऽनुगतः । औतराधर्येणेति । उतरे चाधरे चोतराधराः, तेषां भाव औतराधर्यम् । सूकरनिचय इति । स्तनपानाय यदोतराधरभावेन शेरते तदेदं प्रत्युदाहरणम्, यदा तु भिक्षुवत्पृथक्पृथगेव तिष्ठन्ति, तदेदमुदाहरणमेव भवति ॥",
    "kashika": "चेः इत्येव। प्राणिनां समुदायः सङ्घः। स च द्वाभ्यां प्रकाराभ्यां भवति। एकधर्मसमावेशेन, औत्तराधर्येण वा। तत्र औत्तराधर्यपर्युदासादितरो गृह्यते। सङ्घे वाच्ये चिनोतेर् धातोः घञ् प्रत्ययो भवति आदेश्च कः। भिक्षुकनिकायः। ब्राह्मणनिकायः। वैयाकरणनिकायः। अनौत्तराधर्ये इति किम्? सूकरनिचयः। प्राणिविषयत्वात् सङ्घस्य इह न भवति। कृताकृतसमुच्चयः। प्रमाणसमुच्चयः।",
    "sutra_vishesh": "कृत्प्रत्ययप्रकरणम् - भावे, कर्तृभिन्नकारके \"घञ्\" प्रत्ययविधानम्",
    "mahabhashyam": "",
    "sutra": "संघे चानौत्तराधर्ये",
    "kaumudiNumber": "3214",
    "kaumudiText": "चेर्घञ् आदेश्च कः | भिक्षुनिकायः | प्राणिनां समूहः सङ्घः | अनौत्तराधर्ये किम् | सूकरनिचयः | सङ्घे किम् | ज्ञानकर्मसमुच्चयः ॥",
    "nyaas": "`एकधर्मनिवेशेन` इति| एकधर्मानुगमनेनेत्यर्थः॥"
}


