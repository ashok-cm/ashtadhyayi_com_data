{
    "a": "4",
    "p": "1",
    "n": "76",
    "msknum": "1405",
    "ssknum": "607",
    "balamanorama": "<<तद्धिताः>> - तद्धिताः । वक्ष्यमाणाः प्रत्ययास्तद्धितसंज्ञकाः प्रत्येतव्या इत्यर्थः । अधिकार सूत्रमेतत् । उत्तरावधिमाह — आ पञ्चमेति ।",
    "tattvabodhini": "",
    "padamanjari": " युवतिरिति । तद्धितसंज्ञायां सत्यां ठ्कृतद्धितसमासाश्चऽ इति प्रातिपदिकसंज्ञा भवति । बहुवचनमित्यादि । ठ्प्रत्ययःऽ इत्यादिवदेकवचन एव कर्तव्ये बहुवचनेनसंज्ञिनां बहुत्वसूचनादनुक्तोऽपि तद्धितः परिगृह्यत इति मन्यते । स्त्रीप्रत्ययानामादितस्तद्धिताधिकारे क्रियमाणे ठ्प्राचां ष्फ तद्धितःऽ इत्यत्र तद्धितग्रहणं न कर्तव्यम्, ठ्यस्येति चऽ इत्यत्र चकारग्रहणम्, ठ्ङ्याप्प्रातिपदिकात्ऽ इत्यत्र तु तदन्तातद्धितविधानार्थं ङ्याव्ग्रहणं कर्तव्यमेव ? सत्यम्; ङीबादीनां ङ्कारस्येत्संज्ञा न स्यात्, ठतद्धितेऽ इति प्रतिषेधात् । सत्यामपि वा पट्वीत्यादौ ठोर्गुणःऽ स्यात् । तस्माद्यथान्यासमेवास्तु ॥",
    "kashika": "अधिकारो ऽयम्। आपञ्चमाध्यायपरिसमाप्तेः यान् इत ऊर्ध्वम् अनुक्रमिष्यामः तद्धितसंज्ञाः ते वेदितव्याः। वक्ष्यति, <<यूनस्तिः>> [[4|1|77]] युवतिः। बहुवचनम् अनुक्ततद्धितपरिग्रहार्थम्। <<पृथिव्या ञाञौ>> [[4|1|85]], अग्रादिपश्चाड् डिमच् [[4|3|23]] इत्येवम् आदि लब्धं भवति। \n\nतद्धितप्रदेशाः <<कृत्तद्धितसमासाश्च>> [[1|2|46]] इत्येवम् आदयः।",
    "sutra_vishesh": "तद्धितप्रकरणम् - अधिकारसूत्रम्",
    "mahabhashyam": "",
    "sutra": "तद्धिताः",
    "kaumudiNumber": "530",
    "kaumudiText": "आपञ्चमसमाप्तेरधिकारोऽयम् ॥",
    "nyaas": "`युवतिः` इति| तद्धितसंज्ञायां सत्यां `कृत्तद्धित`  [[1|2|46]]  इत्यादिना प्रातिपदिकसंज्ञा भवति| अथ `तद्धिताः` इति न सम्भवति बहुवचननिर्देशः, यथैव हि `प्रत्ययः`  [[3|1|1]]  इत्येकवचननिर्देशेऽपि वक्ष्यमाणानां बहूनामपि सन्नादीनां सर्वेषां सा संज्ञा भविष्यति, तथाऽत्राप्येकवचनेनैव निर्देशः कत्र्तव्यः? इत्यत आह-- `बहुवचनम्` इत्यादि| एकवचन एव कत्र्तव्ये यद्बहुवचनं क्रियते तस्यैतत्प्रयोजनम्--अनुक्ता ये तद्धिता लक्षणवाक्यैरनभिहितास्तेषामपि परिग्रहो यथा स्यात्| ततः `पृथिव्या ञाञौ` (वा|376) इत्यादि न कत्र्तव्यं भवति| बहुवचननेनैवानुक्ततद्धितपरिग्रहार्थेन तेषां सिद्धत्वे महत्याः संज्ञायाः करण एतत् प्रयोजनम्, अन्वर्थसंज्ञा यथा विज्ञायेत-- तेभ्यो हितास्तद्धिताः| तदित्यनेन लौकिका वैदिकाश्च शब्दाः प्रत्यवमृश्यन्ते; तेषां व्युत्पाद्यत्वेन प्रकृतत्वात् तेन तत्रैव भवन्त्यणादयो यत्र च भवन्तस्तेषामुपकारिणो भवन्ति, नान्यत्रेति| तेनाभिधानलक्षणत्वं तद्धितानामुपपन्नं भवति| अथ तद्धिताधिकारः स्त्रीप्रत्ययानामादित एव कस्मान्न क्रियते? किमेव सति भवति? तद्धितानामुपपन्नं तद्धितानन्तत्वात् प्रातिपदिकमिति `ङ्याप्प्रातिपद#इकात्`  [[4|1|1]]  इत्यत्र ङ्याब्ग्रहमं न कत्र्तव्यं भवति, `प्राचां ष्फ तद्धितः`  [[4|1|17]]  इत्यत्र च तद्धितग्रहणम्, `यस्येति च`  [[6|4|148]]  इतीकारग्रहणञ्च;तद्धित इत्येवं सिद्धत्वात्? अशक्यमेवं कर्त्तुम्; एवं हि क्रियमाणे तत्र ङ्याब्ग्रहणस्य यत् पूर्वं प्रयोजनमुक्तं तन्न स्यात्; ङीब्ङीष्ङीनाञ्च ङकारस्येत्संज्ञा `अतद्धिते`  [[1|3|8]]  इति प्रतिषेधात्| इह च पट्वीति `ओर्गुणः`  [[6|4|146]]  इति गुणः स्यात्| तस्माद्यथान्यासमेवास्तु॥"
}


