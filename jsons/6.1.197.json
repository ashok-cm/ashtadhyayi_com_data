{
    "a": "6",
    "p": "1",
    "n": "197",
    "s": "ञ्नित्यादिर्नित्यम् ",
    "padachcheda": "ञ्निति ७\/१ आदिः १\/१ नित्यम् १\/१",
    "anuvritti": "उदात्तः 1\/1 [6।1।159]",
    "adhikara": "",
    "full_sutra": "ञ्निति आदिः नित्यम् उदात्तः",
    "siddhantakaumudi_index": "3686",
    "msknum": "2314",
    "ssknum": "0",
    "balamanorama": "",
    "tattvabodhini": "",
    "padamanjari": " प्रत्ययस्वरापवाद इति। बाहुल्यादेवमुक्तम्। ठ्श्रोत्रियंश्च्छन्दोऽधीतेऽ इत्, अत्र हि वाक्यार्थे पदवचनमित्यत्र पक्षे न प्रत्ययश्वरप्रसङ्गः । प्रत्ययलक्षणमत्र नेष्यत इति। ननु च ठ्न लुमताङ्गस्यऽ इति प्रतिषेधादेव प्रत्ययलक्षणं न करिष्यते, किमुच्यते--प्रत्ययलक्षणमत्र नेष्यत इति ? एवमन्यतो ज्ञापितमेतत्--ठ्स्वरविधौ सप्तम्यस्तदन्तसप्तम्यःऽ इति। ततश्च यथा पूर्वसूत्रे थलन्तं कार्यि; तथात्रापि ञ्निदन्तं न तु ततः पूर्वमङ्गमित्यनङ्गकार्यत्वात्प्रतिषेधो न सिद्ध्यतीति। यञि कनि चेति। चकाराद्बिदाद्यञि च ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "ञिति निति च नित्यम् आदिरुदात्तो भवति। गर्गादिभ्यो यञ् गार्ग्यः। वात्स्यः। वासुदेवार्जुनाभ्यां वुन् [[4|3|98]] वासुदेवकः। अर्जुनकः। प्रत्ययस्वरापवादो ऽयं योगः। प्रत्ययलक्षणम् अत्र न इष्यते, तेन गर्गाः, बिदाः, चञ्चाः इत्यत्र यञि कनि च लुप्ते न भवति।",
    "mahabhashyam": "",
    "siddhantakaumudi": "ञिदन्तस्य चादिरुदात्तः स्यात् | यस्मिन्विश्वानि पौंस्या (यस्मि॒न्विश्वा॑नि॒ पौंस्या॑) | पुंसः कर्मणि ब्राह्मणादित्वात् ष्यञ् | सुते दधिष्व नश्चनः (सु॒ते द॑धिष्व न॒श्चनः॑) | चायतेरसुन् | चायेरन्ने ह्रस्वश्च <{उ639}> इति चकारादसुनो नुडागमश्च |",
    "nyaas": "`वासुदेवकः` इति| वासुदेवे भक्तिरस्येत्यर्थे वुन्| अथेह गर्गा, विदा इति `यञञोश्च`  [[2|4|64]]  इति बहुषु लुकि कृते, चञ्चेव चञ्चेत्यत्र च `इवे प्रतिकृतौ`  [[5|3|96]]  इत्युत्पन्नस्य कनः `लुम्? मनुष्ये`  [[5|2|97]]  इति लुपि कृते कस्मान्न भवति, लुप्तेऽपि प्रत्यये `प्रत्ययलोपे प्रत्ययलक्षणम्?  [[1|1|62]]  इत्यस्ति प्राप्ति? इत्यत आह--`प्रत्ययलक्षणमत्र नेष्यते` इति| तत्? कथं पुनरिष्यमाणो न भवति? `संज्ञायामुपमानम्`  [[6|1|198]]  इत्यत्र वक्ष्यमाणाज्ज्ञापकात्| अथ वा `न लुमताङ्गस्य`  [[1|1|62]]  इत्यनेन यन्नाम किञ्चिदङ्गस्य कार्यमङ्गाधिकारे विहितमेव, तेन प्रतिषेधादिह प्रत्ययलक्षणं स्वीकार्यं न भविष्यति| एवमुत्तरात्रापि प्रत्ययलक्षणाभावो वेदितव्यः| `यञि कनि च लुप्ते` इति| चकाराद्विदाधञि च॥"
}


