{
    "a": "3",
    "p": "3",
    "n": "48",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " नीवारा नाम व्रीहय इति । धान्यसामान्योक्तावपि धान्यविशेषरूपव्रीहिविशेषे स्वभावतो घञन्तस्य वृत्तिरिति दर्शयति । अत्र कर्मणि घञ्, पूर्ववदुपसर्गस्य दीर्घः । निवरा कन्येति । ठ्ग्रहवृदृनिश्चिगमश्चऽ इत्यप् कर्मण्येव । ननु च क्तिना स्त्रियां भवितव्यम्, ठजब्भ्यां स्त्रीखलनाः स्त्रियाः खलनौ विप्रतिषेधेनऽ इति वचनात् ? सत्यम्; ठ्कृत्यल्युटो बहुलम्ऽ इति बहुलवचनात् क्वचित् क्तिनादिविषयेऽप्यच् भवति, प्रवरा सेना, प्रवरा गौरितिवत् । एवं च ठ्घञजबन्ताः पुंसिऽ इति प्रायिकं द्रष्टव्यम् ॥",
    "kashika": "वृ इति वृङ्वृञोः सामान्येन ग्रहणम्। निशब्दे उपपदे वृ इत्येतस्माद् धातोः धान्यविशेषे ऽभिधेये घञ् प्रत्ययो भवति। अपो ऽपवादः। नीवारा नाम व्रीहयो भवन्ति। धान्ये इति किम्? निवरा कन्या।",
    "sutra_vishesh": "कृत्प्रत्ययप्रकरणम् - भावे, कर्तृभिन्नकारके \"घञ्\" प्रत्ययविधानम्",
    "mahabhashyam": "",
    "sutra": "नौ वृ धान्ये",
    "kaumudiNumber": "3223",
    "kaumudiText": "वृ इति लुप्त पञ्चमीकम् | नीवाराः | धान्ये किम् | निवरा कन्या | क्तिन्विषयेऽपि बाहुलकादप् | प्रवरा सेतिवत् ॥",
    "nyaas": "`अपोऽपवादः`इति| `ग्रहवृदृ`  [[3|3|58]]  इत्यादिना प्राप्तस्य| `नीवारा नाम व्रीहयो भवन्ति` इति| एतेन यद्यपि धान्यशब्देन सामान्यवाचिनायं व्युत्पाद्यते, तथापि प्रत्ययान्तं शब्दशक्तिस्वाभाव्याद्धान्यविशेष ए वत्र्तत इति दर्शयति| `उपसर्गस्यघञि`  [[6|3|121]]  इति दीर्घत्वम्|`निवरा` इति| निव्रियत इति निवरा| स्वभावेनाबन्तमपि स्त्रियां वत्र्तते| एवञ्च यद् घञबन्तो घाजन्तश्चेति लिङ्गाधिकारेऽबन्तस्य पुंल्लिङ्गताप्रतिपादनं तत् प्रायिकं वेदितव्यम्॥"
}


