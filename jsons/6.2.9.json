{
    "a": "6",
    "p": "2",
    "n": "9",
    "s": "शारदेअनार्तवे ",
    "padachcheda": "शारदे ७\/१ अनार्तवे ७\/१",
    "anuvritti": "",
    "adhikara": " आदिरुदात्त: [6।2।64] ",
    "full_sutra": "",
    "siddhantakaumudi_index": "3743",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": "  उदाहरणे रज्जूद्धृते रज्जुशब्दो दृषत्पिष्टेषु दृषच्छब्दः, ततः कर्मधारयऽस्वपदविग्रहः। सृजेरसुम् च इत्यत्र स्कन्देः सलोपश्च इत्यतः सलोप इति वर्तते, तेन सृजेरन्त्यादचः परोऽयमसुम्, सलोपे यणादेशेऽसुमः सकारस्य जश्त्वे च रज्जुरिति भवति ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "ऋतौ भवमार्तवम्। अनार्तववाचिनि शारदशब्दे उत्तरपदे उत्तरपदे तत्पुरुषे समासे पूर्वपदम् प्रकृतिस्वरं भवति। रज्जुशारदमुदकम्। दृषत्शारदाः सक्तवः। शारदशब्दो ऽयं प्रत्यग्रवाची, तस्य नित्यसमासो ऽस्वपदविग्रह इष्यते। सद्यो रज्जूद्धृतमुदकं प्रत्यग्रमनुपहतं रज्जुशाराम् उच्यते। रज्जुशदः सृजेरसुम् च इति उप्रत्ययान्तः आदिलोपश्च। धान्ये नितिति च तत्र वर्तते, तेन आद्युदात्तः। दृषत्शब्दः दृणातेः षुक् ह्रस्वश्च इति अदिप्रत्ययान्तो ऽन्तोदात्तः। अनार्तवे इति किम्? पर्मशारदम्। उत्तरमशारदम्। शरदि ऋतुविशेषे भवं यत् तदिह शारदम्।",
    "mahabhashyam": "",
    "siddhantakaumudi": "ऋतौ भवमार्तवम् | तदन्यवाचिनि शारदशब्दे परे तत्पुरुषे पूर्वपदं प्रकृतिस्वरं स्यात् | रज्जुशारदमुदकम् | शारदशब्दो नूतनार्थः | तस्यास्वपदविग्रहः | रज्जोः सद्य उद्धृतम् | रज्जुशब्दः सृजेरसुम्च <{उ15}> इत्याद्युदात्तो व्युत्पादितः | अनार्तवे किम् | उत्तमशारदम् |",
    "nyaas": "`रज्जुशारदम्, `दृषच्छारदम्` [दृषच्छारदाः--काशिका] इति| योगविभागात्? समासः| `शारदशब्दोऽय प्रत्यग्रवाची` इति| प्रत्यग्रम्भिनवम्, अचिरकालभावीत्यर्थः| एतेन नानार्थवाचित्वं शारदशब्दस्य दर्शयति| `नित्यसमासः` इति| महाविभाषायाः प्रकृताया व्यवस्थितविभाषात्वात्| `अनुपहतम्` इति| रजोभिः| अनुपहतत्वं तु सद्यौद्धृतत्वात्| `उप्रत्ययान्तः` इति| `सृजेरसुं च` (द|उ|1|100) इत्यत्र `भृमृशीतृचरित्सरितनिधनिमिमस्जिभ्य उः` (द|उ|1|92) [भृमृशीतृचरित्सरितनिमिमस्जिब्यः उः--द|उ|] इत्यत उकारप्रत्ययानुवृत्तेः| `अदिप्रत्ययान्तः` [अदिक्प्रत्ययान्तः--मुद्रितकाशिका, आदिप्रत्ययान्तः--मुद्रितन्यासः] इति| `दृणातेः षुग्? ह्यस्वश्च` (द|उ|6|45) इत्यत्र `शृदृभसोऽदिः` (द|उ|6|42) इत्यतोऽदिप्रत्ययानुवृत्तेः|`परमशारदम्` इति| शरदि भवं शारदम्| `सन्धिवेलाद्यृतुनक्षत्रेभ्योऽण्`  [[4|3|16]]  इति सूत्रेणोत्पन्नोऽयं शब्दः॥"
}


