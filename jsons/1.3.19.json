{
    "a": "1",
    "p": "3",
    "n": "19",
    "msknum": "904",
    "ssknum": "0",
    "balamanorama": "<<विपराभ्यां जेः>> - विपराभ्यां जेः । वि परा आभ्यां परस्माज्जिधातोरात्मनेपदमित्यर्थः । विजयते इति । उत्कृष्टो भवतीत्यर्थः । पराजयते इति । निकृष्टो भवतीत्यर्थः ।",
    "tattvabodhini": "",
    "padamanjari": " साहचर्यादिति। द्वयोर्द्दष्टापचारत्वेऽपि परस्परसाहचर्यादित्यर्थः। ठ्नेर्विशःऽ इत्यादिप्रकरणसाहचर्याद्वा । बहुवीति। अत्रापि वे जयसि, वी जयत इत्युदाहार्यम्। परा उत्कृष्टा। अथ कथं जेरिति निर्देशः, यावता प्रकृतिवदनुकरणं भवतीति ठचि श्नुधातुऽ इत्यादिनेयङदेशेन भवितव्यम्, न च दीर्घेषु सावकाशमियण्ंó परत्वाद् ठ्घेण्Çóतिऽ इति गुणो बाधत इति युक्तम्;हृस्वेष्वपि पूर्वविप्रतिषेधेन इयङ् इष्टत्वात्। तथा च ठ्क्षियःऽ इति निर्देशः? उच्यते; धातुत्वं तावदर्थाश्रयम्--क्रियावचनो धातुरिति, इह वा विवक्षितार्थं रूपमात्रमनुकृतमिति। अनुकार्यस्यापि धातुत्वं नास्ति प्रागेवानुकरणस्य॥",
    "kashika": "शेषात् कर्तरि परस्मैपदम् [[1|3|78]] इत्यस्य अपवादः। विपरा पूर्वाज् जयतेर् धातोरात्मनेपदं भवति। विजयते। पराजयते। विपराशब्दावुपसर्गौ गृह्येते साहचर्यत्। तेन इह न भवति, बहुवि जयति वनम्, परा जयति सेना इति।",
    "sutra_vishesh": "आत्मनेपदप्रकरणम् - जि-धातोः आत्मेनपदम्",
    "mahabhashyam": " विपराभ्यां जेः  विपराभ्यामित्युपसर्गग्रहणम्।।1।।  (विपराभ्यामिति) उपसर्गग्रहणं कर्तव्यम्। इह मा भूत् -- पराजयति सेनेति। तत्तर्हि वक्तव्यम्। न वक्तव्यम् । यद्यपि तावदयं पराशब्दो दृष्टापचार उपसर्गश्चानुपसर्गश्च, अयं खलु विशब्दोऽदृष्टापचार उपसर्ग एव। तस्यास्य कोऽन्यो द्वितीयः सहायो भवितुमर्हत्यन्यदत उपसर्गात् । तद्यथा -- अस्य गोर्द्वितीयेनार्थः इति गौरेवोपादीयते नाश्वो न गर्दभ इति ।। 19 ।। ",
    "sutra": "विपराभ्यां जेः",
    "kaumudiNumber": "2685",
    "kaumudiText": "विजयते | पराजयते |",
    "nyaas": "`साहचर्यात्` इति| उपसर्गग्रहणए हेतुः `नेर्विशः`  [[1|3|17]]  इत्यत्र नेरुपसर्गस्य ग्रहणम्| अनन्तरसूत्रेऽपि  [[1|3|18]]  पर्यादीनामुपसर्गाणामेव ग्रहणम्| अतः प्रकरणसाहचर्यादद्विपराशब्दावुपसर्गौ गृह्रेतेत-- इत्येके|अपरे तु वर्णन्ति-- साहचर्य पत्र्यासत्त्युपलक्षणम्| येषां साहचर्यं तेषां नियोगतः प्रत्यासत्त्या भवितव्यमिति| अतः साहचर्यस्य प्रत्यासत्त्याऽविनाभावित्वात् तेन प्रत्यासत्तिर्लभ्यते| तदेतदुक्तं भवति-- प्रत्यासत्तेर्विपराशब्दावुपपसर्गौ गृह्रेते इति| प्रत्यासत्तिश्च जयतेर्विपराशब्दाभ्यामुपसर्गाभ्यामेव, नानुपसर्गाभ्याम्| तथा हि-- ताभ्यामेव जयत्यर्थो जयत्यर्थो विशिष्यते,नेतरभ्यामिति॥"
}


