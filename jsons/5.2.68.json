{
    "a": "5",
    "p": "2",
    "n": "68",
    "s": "सस्येन परिजातः ",
    "padachcheda": "सस्येन ३\/१ परिजातः  १\/१",
    "anuvritti": "कन् 1\/1 [5।2।64]",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76] समर्थानां प्रथमाद्वा [4।1।82] ",
    "full_sutra": "\"सस्येन परिजातः\" (इति) कन् ",
    "siddhantakaumudi_index": "1868",
    "msknum": "0",
    "ssknum": "0",
    "balamanorama": "<<सस्येन परिजातः>> - सस्येन परिजातः । तृतीयान्तात्सस्यशब्दात्परिजात इत्यर्थे कन्स्यादित्यर्थः । सन्निहितष्ठगेव कुतो नानुवर्तत इत्यत आह — कन्स्वर्यते नतु ठगिति । स्वरितत्वप्रतिज्ञायां तु पाणिनीयपरम्परैव प्रमाणम् । गुणवाचीति । व्याख्यानमेवात्र शरणम् । शस्येनेतीति । \"शंसु स्तुतौ\" इति धातोः कर्मणि यति शस्यशब्दः स्तुत्यपर्यायः । स्तुत्यश्च गुण एवेति भावः । परिजात इत्यस्य विवरणं — संबद्ध इति । ",
    "tattvabodhini": "<<सस्येन परिजातः>> - सस्येन । कर्मकर्तरि तृतीयेयम् । परितो जातः — -परिजातः । फलितमाह — -संबद्ध इति । अतएवेति ।अके नो॑रिति निषेधादिति भावः ।",
    "padamanjari": " सस्यशब्दौ गुणवाचीति। न दान्यवाची; अनभिधानात्। केचितु ठ्शंसिदुहिगुहिभ्यो वाऽ इति क्यवन्तं शस्यशब्दं पठन्ति। सस्येनेति कर्तरि कृतीया। परिगतो जातः परिजातः, ठ्प्रादयो गताद्यर्थे प्रथमयाऽ इति समासः। समन्तात्सन्बद्धः परिगतः, तत्र सस्यस्य कर्तृत्वम्, तदाहृ--यो गुणैः सम्बद्धो जात इति ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "कन् प्रत्ययः इत्येव स्वर्यते, न ठक्। निर्देशादेव तृतीयासमर्थविभक्तिः। सस्यशब्दात् तृतीयासमर्थात् परिजातः इत्यस्मिन्नर्थे कन् प्रत्ययो भवति। सस्यशब्दो ऽयम् गुणवाचि। परिः सर्वतो भावे वर्तते। यो गुणैः सम्बद्धो जायते, यस्य किञ्चिदपि वैगुण्यं न अस्ति, तस्य इदम् अभिधानम्। सस्येन परिजातः सस्यकः शालिक। सस्यकः साधुः। सस्यको मणिः। आकरशुद्ध इत्यर्थः।",
    "mahabhashyam": "",
    "siddhantakaumudi": "कन् स्वर्यते नतु ठक् | सस्यशब्दो गुणवाची नतु धान्यवाची | शस्येनेति पाठान्तरम् | सस्येन गुणेन परिजातः संबद्धः सस्यकः साधुः ॥",
    "nyaas": "`सस्येन इति सहयोगलक्षणे तृतीया, इत्थम्भूतलक्षणे वा| `सस्यशब्दोऽयं गुणवाची` इति| सस्यशब्दो ह्रयं धान्यवचनोऽप्यस्ति, यथा--शालिः सस्यम्, यवाः सस्यमिति; तस्य ग्रहणं मा विज्ञायीत्येवमर्थमिदमुक्तम्--`इदमभिधानम्` इति| सस्यक इत्येतत्? कन्प्रत्यान्तम्॥"
}


