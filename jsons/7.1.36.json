{
    "a": "7",
    "p": "1",
    "n": "36",
    "msknum": "1223",
    "ssknum": "0",
    "balamanorama": "<<विदेः शतुर्वसुः>> - विदेः शतुर्वसुः । वेत्तेरिति । \"विद ज्ञाने\" इति लुग्विकरणस्यैव ग्रहणम्, शतुः परस्मैपदत्वात्, विद्यतेर्विन्त्तेश्चात्मनेपदित्वात् । यद्यपि विन्दतिरुभयपदी, तथापि तस्य ग्रहणं,निरनुबन्धकग्रहणे न सानुबन्धकस्ये॑त्युक्तेरिति भावः । वा स्यादिति ।तुह्रोस्तात॑ङ्ङित्यतस्तदनुवृत्तेरिति भावः । विदुषीति । उगित्त्वान्ङीप्, वनसोः संप्रसारणं, पूर्वरूपम्, षत्वम् । ",
    "tattvabodhini": "<<विदेः शतुर्वसुः>> - विदेः । स्थानिवत्त्वादेव सिद्धे वसोरुगित्करणंवसोः संप्रसारण॑मित्यत्र क्वसोरपि सामान्यग्रहणार्थम् । तत्सामथ्र्याच्चएकानुबन्धग्रहणे न द्वयनुबन्धकस्ये॑त्येतदपि न प्रवर्तते ।",
    "padamanjari": "",
    "kashika": "विद ज्ञाने इत्येतस्माद् धातोरुत्तरस्य शतुः वसुरादेशः भवति। विद्वान्, विद्वांसौ, विद्वांसः। स्थानिवद्भावादुगित्कार्ये सिद्धे वसोः उकारकरणं वसोः सम्प्रसारणम् [[6|4|131]] इत्यत्र क्वसोरपि सामान्यग्रहणार्थम्। एकानुबन्धकग्रहणे न द्व्यनुबन्धकस्य इत्येतदपि न भवति। तथा सति उकारकरणम् अनर्थकं स्यात्। अन्यतरस्यांग्रहणं केचिदनुवर्तयन्ति। विदन्, विदन्तौ, विदन्तः।",
    "sutra_vishesh": "",
    "mahabhashyam": " विदेः शतुर्वसुः ।। विदेर्वसोः कित्त्वम् ( -वसुग्रहणे लिडादेशग्रहणार्थम् ) ।। विदेर्वसोः कित्त्वं वक्तव्यम् ।। किं प्रयोजनम्(1) ? ।। (ठवसुग्रहणेषु(2) लिडादेशग्रहणार्थम्) । वसुग्रहणेषु लिडादेशस्यापि ग्रहणं यथा स्यात् ।। किं च कारणं न स्यात् ? ।। अननुबन्धकग्रहणे हि सानुबन्धकस्य ग्रहणं नेत्येवं लिडादेशस्य न प्राप्नोति, सानुबन्धको हि स क्रियते ।। किं पुनः कारणं स(1) सानुबन्धकः क्रियते ? ।। अयमॄकारान्तानां लिटि गुणः प्रतिषेधविषय आरभ्यते स पुनः कित्करणाद्बाध्यते । आतीस्तीर्वान्(1) निपुपूर्वानिति ।। स तर्ह्यस्यैवमर्थोऽनुबन्धः कर्तव्यः ? ।। न कर्तव्यः । क्रियते न्यास एव--द्विसकारको निर्देशः । विदेः शतुर्वसुस्समासेऽनञ्ञ्पूर्वे त्त्क्वो ल्यप् ।। ( विदेः शतुर्वसुः ) ।। ",
    "sutra": "विदेः शतुर्वसुः",
    "kaumudiNumber": "3105",
    "kaumudiText": "वेत्तेः परस्य शतुर्वसुरादेशो वा स्यात् | विदन् | विद्वान् | विदुषी ॥",
    "nyaas": "यद्यपि विदेरिति सामान्यनिर्देशोऽयम्, तथधापि ज्ञानार्थस्य ग्रहणं विज्ञायते| तस्यैव हि शतानन्तरः सम्भवति, नान्येषां विदीनाम्| तत्र सत्ताविचारणार्थयोः शतुरसम्भव एव; आत्मनेपदित्वम्| लाभार्थस्य तूभययदित्वात्? सम्भवत्यसौ, न त्वनन्तरः; शप्रत्ययेन व्यवधानात्| ज्ञानार्थस्य तु लुग्विकरणत्वाच्छतुर्विकरणकृतं व्यवधानं नास्ति, अतस्तस्यैव ग्रहणमित्याह--`विद ज्ञाने` इति| `विद्वान्` इति| उगित्त्वान्नुम्, `सान्तमहतः संयोगस्य`  [[6|4|10]]  इति दीर्घः| अन्यतरस्यांग्रहणमनुवत्र्तते| तेन पक्षे विदन्, विदन्तौ, विदन्त इत्याद्यपि भवति| एचच गम्यमानत्वाद्वृत्तौ नोक्तम्| अथ किमर्थमुकारोऽनुबन्धः क्रियते, नुमाद्युगित्कार्यं यथा स्यादिति चेत्? न; तस्य स्थानिवद्भावेनैव सिद्धत्वादित्यत आह--`स्थानिवद्भावात्` इत्यादि| `क्वसोऽपि` इति| अपिशब्दादस्यापि| असत्युकारे सामान्यार्थे क्वसोरेव ग्रहणं स्यात्, नान्यस्य| अथ `वसोः सम्प्रसारणम्`  [[6|4|131]]  इति सूत्रं क्रियत एवास्यैव ग्रहणार्थम्, न क्वसोः; ननु च सत्यप्युकारकरणे सामान्यग्रहणं नोपपद्यते, एकानुबन्धकपरि(व्या|प|52) भा,यास्यैव ग्रहणं स्यात्, न क्वसोः? इत्याह--`एकानुबन्धकग्रहणे` इत्यादि| एतत्? परिभाषासूत्रम्| न भवति| नोपतिष्ठत इत्यर्थः| किं कारणं न भवति? इत्याह--`तथा च सति` इत्यादि| एवञ्च सतीत्यर्थः| यदि क्रियमाणेऽप्युकार एकानुबन्धपरिभाषोपतिष्ठते, एवं सत्युकारकरणमनर्थकं स्यात्| विनाऽपि तेन `वसः सम्प्रसारणम्` इत्युच्यमाने केवलस्यास्य ग्रहणं लभ्यत एव| तस्मादुकारकरणसामथ्र्यादियं परिभाषा नोपतिष्ठते॥"
}


