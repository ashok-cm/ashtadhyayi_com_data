{
    "a": "6",
    "p": "1",
    "n": "150",
    "msknum": "0",
    "ssknum": "0",
    "balamanorama": "<<कास्तीराजस्तुन्दे नगरे (कारस्करो वृक्षः)>> - कारस्करो वृक्ष । कारं करोतीति विग्रहः ।कृञो हेतुताच्छील्ये॑ इति टः । ",
    "tattvabodhini": "<<कास्तीराजस्तुन्दे नगरे (कारस्करो वृक्षः)>> - कातीरमिति ।ईषदर्थे॑ इति कोः कादेशः ।",
    "padamanjari": " विष्किरो वेत्यादि। शकुनावभिधेये विष्किर इति वा सुण्निपात्यत इत्येतावतैव सुङ्विकल्पः सिद्ध इत्यर्थः। विकिरग्रहणमित्यादि। असति तस्मिन् कप्रत्ययान्तस्य विकिरशब्दस्य शकुनौ विकल्पार्थमेवेदं वचनं स्यादिति विकिरशब्दस्यान्यत्र प्रयोगो न निवर्तितः स्यादिति। पुनर्विकिरग्रहणे तु सति भवति। यथा तु भाष्यं तथा ठ्विष्किरः शकुनौ वाऽ इत्येतावत् सूत्रम् ॥",
    "kashika": "विष्किरः इति किरतेः विपूर्वस्य इगुपधज्ञाप्रीकिरः कः [[3|1|135]] इति कप्रत्यये विहिते सुट् निपात्यते शुकुनिश्चेद् भवति। विकिरशब्दाभिधेयो वा शकुनिर् भवति। सर्वे शकुनयो भक्ष्या विष्किराः कुक्कुटादृते। विष्किरो वा शकुनौ इति व ग्रहणादेव सुड्विकल्पे सिद्धे विकिरग्रहणम् इह तस्य अपि शकुनेरन्यत्र प्रयोगो म भूत्।",
    "sutra_vishesh": "",
    "mahabhashyam": " विष्किरः शकुनौ वा (2583) (6255 उपसंख्यानवार्तिकम् ।। 1 ।।) - विष्किरः शकुनौ विकिरो वा - विष्किरः शकुनौ विकिरो वेति वक्तव्यम् । शकुनौ वेत्युच्यमाने शकुनौ वा स्यादन्यत्रापि नित्यम् ।। (उपसंख्यानानर्थक्यबोधकभाष्यम्) तत्तर्हि वक्तव्यम् । न वक्तव्यम् । न वावचनेन शकुनिरभिसंबध्यते । किं तर्हि ? निपातनमभिसंबध्यते --- विष्किर इत्येतन्निपातनं शकुनौ वा निपात्यत इति ।। ",
    "sutra": "विष्किरः शकुनिर्विकरो वा",
    "kaumudiNumber": "1065",
    "kaumudiText": "पक्षे विकिरः | वावचनेनैव सुड्विकल्पे सिद्धे विकिरग्रहणं तस्यापि शकुनेरन्यत्र प्रयोगो मा भूत् इति वृत्तिस्तन्न | भाष्यविरोधात् ॥",
    "nyaas": "ननु च `विष्किरः शकुनौ वा` इत्येतावतैव सुङ्विक्लपः सिद्धः, तत्र किमर्थं विकिरग्रहणम्? इत्यत आह--`शकुनावेव विकिरशब्दस्य प्रयोगो यथा स्यादन्यत्र मा भूदित्येवमर्थं विकिराग्रहणम्` (इति)॥"
}


