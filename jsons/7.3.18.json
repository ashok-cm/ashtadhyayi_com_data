{
    "a": "7",
    "p": "3",
    "n": "18",
    "msknum": "0",
    "ssknum": "0",
    "balamanorama": "<<जे प्रोष्ठपदानाम्>> - जे प्रोष्ठपदानाम् आदिवृद्धिप्रकरणे उत्तरपदस्येत्यधिकारे इदं सूत्रम् । तदाह — प्रोष्ठपदानामिति । जशब्देन जातार्थप्रत्ययो विवक्षितः । तदाह — जातार्थे इति ।प्रोष्ठपदाना॑मिति बहुवचनस्य प्रयोजनमाह बहुवचनेति । भद्रपाद इति । भद्रपदासु जात इत्यर्थः । ",
    "tattvabodhini": "",
    "padamanjari": " ज इति जातार्थो निर्दिश्यत इति । उपसरज इत्यादौ दृष्टस्य पदैकदेशस्य प्रयोगः, भीमसेनो भीम इतिवत् । बहुवचननिर्देशादिति । यद्यपि ज्योतिषां बहुत्वाद्बहुवचनान्तप्रोष्ठपदाशब्दः, तथापि तस्यैव शब्दरूपापेक्षायामेकवचनं न्याय्यं मन्यते ॥",
    "kashika": "ज इति जातार्थो निर्दिश्यते। तत्र यः तद्धितो विहितः तस्मिन् ञिति, णिति, किति च परतः प्रोष्थपदानाम् उत्तरस्य अचामादेः अचः वृद्धिर् भवति। प्रोष्ठपदा नाम नक्षत्रम्, ताभिः युक्तः कालः इत्यण्। तस्य लुबविशेषे [[4|2|4]] इति लुप्। प्रोष्ठपदासु जातः, ऋतुनक्षत्रेभ्यो ऽणित्यण्, प्रोष्थपादः माणवकः। जे इति किम्? यदा प्रोष्थपदो मेघो धरणीमभिवर्षति, प्रोष्थपदासु भवः प्रौष्ठपदः। प्रोष्थपदानाम् इति बहुवचननिर्देशात् पर्यायो ऽपि गृह्यते भद्रपादः इति।",
    "sutra_vishesh": "",
    "mahabhashyam": "",
    "sutra": "जे प्रोष्ठपदानाम्",
    "kaumudiNumber": "1409",
    "kaumudiText": "प्रोष्ठपदानामुत्तरपदस्याचामादेरचो वृद्धिः स्याज्जातार्थे ञिति णिति किति च | प्रोष्ठपदासु भवः प्रौष्ठपदः | बहुवचननिर्देशात्पर्यायोऽपि गृह्यते | भाद्रपादः ॥",
    "nyaas": "`संख्यायाः`  [[7|3|15]]  इति निवृत्तम्| ``जे` इति जातार्थो निर्दिश्यते` इति| जातशब्दैकदेशस्य `जे` इति, तस्यायं प्रयोगः| भवति हि पदैकदेशस्यापि प्रयोगः, यथा--भोमो भीमसेनः, सत्यभामा भामेति| तस्माज्जातशब्दस्यैकदेशस्य प्रयोगेण जातार्थो निर्दिश्यत इति विज्ञेयम्| `प्रोष्ठपदासु` इति| `लुपि युक्ततवद्व्यक्तिवचने`  [[1|2|51]]  इति युक्तवदभावः| `भद्रयादाः` इति| भद्रपदेन युक्तः काल इति अणादिकार्यं पूर्ववद्विधेयम्॥"
}


