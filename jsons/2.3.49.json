{
    "a": "2",
    "p": "3",
    "n": "49",
    "s": "एकवचनं संबुद्धिः ",
    "padachcheda": "एकवचनम् १\/१ सम्बुद्धिः १\/१",
    "anuvritti": "प्रथमा 1\/1\/ [2।3।46] , सम्बोधने 7\/1 [2।3।47]",
    "adhikara": " अनभिहिते [2।3।1] ",
    "full_sutra": "सम्बोधने प्रथमा-एकवचनम् सम्बुद्धि:",
    "siddhantakaumudi_index": "192",
    "msknum": "149",
    "ssknum": "110",
    "balamanorama": "<<एकवचनं संबुद्धिः>> - हे रामसिति स्थिते,एङ्ह्यस्वात्संबुद्धेः॑ इति लोपं विधास्यन् संबुद्धिसंज्ञामाह — एकवचनम् ।प्रातिपदिकार्थलिङ्गे॑त्यतःप्रथमे॑त्यनुवृत्तं षष्ठआ विपरिणम्यते ।संबोधने चे॑त्यतः संबोधने इत्यनुवर्तते । तदाह-संबोधने इति ।सुः संबुद्धि॑रित्येव सुवचम् । प्रथमाग्रहणानुवृत्तेः सप्तमीबहुवचनस्य सुपो न ग्रहणम् । नचात्र प्रत्ययग्रहणपरिभाषया तदन्तग्रहणं शङ्क्यम् । \"ह्यस्वस्य गुणः\" इति संबुद्धौ परतोऽङ्गस्य गुणविधिबलात्, संज्ञाविधौ प्रत्ययग्रहणे तदन्तविधिनिषेधाच्च । एतेन तदन्तसंज्ञानिवृत्त्यर्थमेकवचनग्रहणमित्यपास्तम् । ",
    "tattvabodhini": "<<एकवचनं संबुद्धिः>> - एकवचनम् ।सुः संबुद्धि॑रित्येव सुवचम् । न च सप्तमीबहुवचनेऽतिप्रसङ्गः ।संबोधने प्रथमे॑त्यधिकारादेव तदभावादिति नव्याः । अत्र व्याचख्युः — ॒सुः संबुद्धि॑रिति वाच्ये एकवचनग्रहणमेकोऽर्थ उच्यते येन तावन्मात्रस्य प्रत्ययस्य संज्ञार्थम् । अन्यथासामत्रित॑मिति पूर्वसूत्रे तदन्तस्यामत्रितसंज्ञा कृतेति प्रक्रमाऽभेदाय इयमपि संज्ञा तदन्तस्यैव स्यादिति । एङ्ह्यस्वात्संबुद्धेः । यद्यत्रहल्ङ्याब्भ्य॑ इत्यतो हलमननुवर्त्त्यएङन्ताद्ध्रस्वान्ताच्चाङ्गात्परस्याः संबुद्धेरलोप॑ इति व्याख्यायेत, हलनुवृत्तावप्यङ्गात्परा या संबुद्धिः तस्या यद्धलिति वा, उभयथापिहे ज्ञाने॑ति न सिध्येत् । लोपात्परत्वात्सोरतोऽभि कृते परत्वान्नित्यत्वाच्च अमि पूर्वत्वे च कृते एकादेशस्य परादिवद्भावे ह्यस्वान्तात्परत्वाभावात्, पूर्वान्तवद्भावे अम एवाभावादुभयत आश्रयणे नान्तादिवदिति निषेधादतो व्याचष्टे-एङन्तादित्वादिना चेदित्यन्तेन ।",
    "padamanjari": " एकवचनं संबुद्धिः॥ हे पटो इति। संबुद्धौ च ठ्ह्रस्वस्य गुणःऽ इति गुणः, ठ्सुः संबुद्धिःऽ इति वक्तव्ये एकवचनग्रहणमेकोऽर्थ उच्यते येन तावन्मात्रस्य प्रत्ययस्य संज्ञार्थम्; अग्न्यथा प्रक्रमाभेदाय तदन्तस्य स्यात्॥",
    "laghusiddhantakaumudi_index": "132",
    "laghusiddhantakaumudi": "सम्बोधने प्रथमाया एकवचनं सम्बुद्धिसंज्ञं स्यात्॥",
    "kashika": "आमन्त्रितप्रथमाया यदेकवानं, तत् सम्बुद्धिसंज्ञं भवति। हे पटो। हे देवदत्त। सम्बुद्धिप्रदेशाः एङ्ह्रस्वात् सम्बुद्धेः [[6|1|69]] इत्येवम् आदयः।",
    "mahabhashyam": "",
    "siddhantakaumudi": "संबोधने प्रथमाया एकवचनं संबुद्धिसंज्ञं स्यात् ॥",
    "nyaas": "`हे पटो, हे देवदत्त` इति| अत्र सम्बुद्धिसंज्ञायां सत्याम्, `सम्बुद्धौ च`  [[7|3|106]]  इत्यधिकृत्य `ह्यस्वस्य गुणः`  [[7|3|108]]  इति गुणे `एङ ह्यस्वात् सम्बुद्धेः`  [[6|1|67]]  इति सोर्लोपो यथायोगं भवति| अथ सुग्रहणमेव कस्मान्न कृतम्, न च सप्तमीबहुवचनस्य प्रसङ्गः, सम्बोधनप्रथमाधिकारात्? सत्यम्; किन्तु नैतदस्ति; प्रत्ययमात्रस्य संज्ञाविधानार्थमेकवचनग्रहणं कृतम्-- हे पचनम्, हेपचमानेति; अन्यथा हि पूर्वेण यथा तदन्तस्य संज्ञा विहिता तथेहापि स्यात्| न चेहासंज्ञिनः कश्चिद्विशेषोऽङ्गीक्रियत इति सुशब्देन तदन्तमेव लक्ष्यते, ततश्च तदन्तकस्यैव संज्ञा स्यात्| तथा `एङ ह्यस्वात् सम्बुद्धेः`  [[6|1|67]]  इति सोर्लोपो विधीयमानः `आदेः परस्य`  [[1|1|53]]  इत्यादेरेव स्यात्; प्रत्ययमात्रस्य न स्यात्| तस्मात् प्रत्ययमात्रस्य संज्ञा यथा स्यादित्येवमर्थमेकवचनग्रहणम्॥"
}


