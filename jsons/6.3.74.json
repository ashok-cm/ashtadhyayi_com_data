{
    "a": "6",
    "p": "3",
    "n": "74",
    "msknum": "1459",
    "ssknum": "638",
    "balamanorama": "<<तस्मान्नुडचि>> - तस्मान्नुडचि । तच्छब्देन पूर्वसूत्रावगतो लुप्तनकारो नञ् परामृश्यते । उत्तरपद इत्यनुवृत्तमचीत्यनेन विशेष्यते । तदादिविधिः ।उभयनिर्देशे पञ्चमीनिर्देशो बलीयान् परत्वा॑दिति परिभाषया सप्तमी षष्ठी प्रकल्पयति । तदाह — लुप्तनकारादिति । अनआ इति । समासे सति नञो नकारस्य लोपे तत्परिशिष्टाऽकारस्य नुट् । टकार इत् । उकार उच्चारणार्थः । टित्त्वादाद्यवयव इति भावः । नुक्तु न कृतः, ङमुट्प्रसङ्गात् । ननुउत्तरे कर्मण्यविघ्नमस्तु॑ इत्यादौ विघ्नानामभाव इत्यर्थे नञ्तत्पुरुषे सति परवल्लिङ्गत्वेऽविघ्न इति स्यात् । नच अर्थाभावेऽव्ययीभावेन तत्सिद्धिरिति वाच्यम्, अव्ययीभावस्य निरमक्षिकमित्यादौ सावकाशतया परत्वात्तत्पुरुषस्यैव प्रसङ्गादित्यत आह — अर्थाऽभावे इति । रक्षेति । पस्पशाह्निकभाष्ये इदं वाक्यम् । रक्षा च ऊहश्च आगमश्चलघु च असन्देहश्चेति द्वन्द्वः ।परवल्लिङ्ग॑मिति पुंस्त्वम् । अत्र सन्देहाऽभाव इत्यर्थेऽसन्देहशब्दस्य असन्देहा इति प्रयोगात्तत्पुरुषो विज्ञायते । अव्ययीभावेरक्षोहागमलघ्वसन्देह॑मिति स्यात् । अद्रुतायामसंहितमिति ।परः सन्निकर्षः संहिते॑सूत्रे पठितमिदं वार्तिकम् । अद्रुतायां वृत्तौ स#ंहिताऽभाव इत्यर्थः । अत्र अव्ययीभावे सति असंहितमिति प्रयोगादव्ययीभावेऽपि अर्थाऽभावो नञा गम्यो भवतीति विज्ञायते । अन्यथा तत्पुरुषे सति परवल्लिङ्गत्वादसंहितेति स्यात् । ततश्च नञा गम्येऽभावे तत्पुरुषाऽव्ययीभावयोर्विकल्प इति स्थितम् । तेनेति । अनुपलब्धिरित्यत्र,अविवाद इत्यत्र च तत्पुरुषः, अविघ्नमित्यत्र अव्ययीभावश्च सिध्यतीत्यर्थः । शब्देन्दुशेखरे त्वन्यथा प्रपञ्चितम् । नञो नलोपस्तिङि क्षेपे इति । \"न लोपो नञः\" इति सूत्रस्थवार्तिकमिदम् । नञो नकारस्य लोपः स्यात्तिङि परे निन्दायामिति वक्तव्यमित्यर्थः । अपचसि त्वं जाल्मेति । कुत्सितं पचसीत्यर्थः । अत्र अ इति भिन्नं पदं तिङन्तेन समासाऽभावात् । वार्तिकमिदं प्रसङ्गादुपन्यस्तम् । नञ्समानार्थकेन \"अ\" इत्यव्ययेनापि सिद्धमिदमिति वार्तिकं विफलमेव । केचित्तु अस्मादेव वार्तिकादव्ययेषु \"अ\" इत्यस्य पाठोऽप्रामाणिक इत्याहुः । ननु नैकधेत्यत्रापि नञ्समासे \"न लोपो नञः\" इति नकारस्य लोपेतस्मान्नुडची॑ति नुटि अनेकधेत्येव स्यादित्यत आह — नैकधेत्यादौ त्विति । एतदर्थमेवन॑ञिति सूत्रे, \"न लोपो नञः\" इति सूत्रे च ञकारानुबन्दग्रहणमिति भावः । ",
    "tattvabodhini": "<<तस्मान्नुडचि>> - तस्मान्निडाच ।डः सि धुडि॑त्यत्रेवाऽचीति सप्तम्याः षष्ठी प्रकल्प्यत इत्याह — अजादेरिति । अचा उत्तरपदविशेषणात्यस्मिन्विधि॑रिति तदादिविधिर्लभ्यत इति भावः । अनआ इति । नुटः परादित्वेनाऽपदान्तत्वान्ङमो ह्यस्वादिति ङमुण्न भवति । ननु विन्घानामबावोऽविघ्नामित्यत्रापि परत्वात्तत्पुरुषः स्यात्, अव्ययीभावस्य निर्मक्षिकादौ सावकाशत्वात् । अन्यथाअनुपलब्धिः॑अविवाद॑ इति न सिद्धयेदित्याशङ्क्याह — -अर्थाभावेऽव्ययीभावेन सहेत्यादि । अविघ्नमिति । यद्यप्यविद्यमाना विग्नायस्मिन्निति बहुव्रीहिणाअविघ्नं कर्मे॑त्यादिप्रयोगः सिद्द्यति, तथापिउत्तरे कर्मण्यविघ्नमस्तु॑इत्यादिप्रयोगा अव्ययी भावं विना स्वरसतो न सिद्द्यन्तीति भावः ।नञो नलोपस्तिङि क्षेपे । नञो नलोप इति । तिङन्तेन समासाऽभावादप्राप्ते वचनम् । अपचसीति । कुत्सितं पचसीत्यर्थः । नशब्देनेति । नञा समासे त्वनेकधेत्येव स्यादिति भावः ।",
    "padamanjari": "  नञ तएव हि स्यादिति । तस्मिन्नति निर्द्दिष्टे पूर्वस्य इति वचनात् । नञश्च नुटि सत्यनिष्ट्ंअ रुपं स्यात्, नलोपविधानमनजाद्यर्थं स्यात् तस्माद्ग्रहणे तु सति पञ्चमीनिर्देशस्य बलीयस्त्वादुतरस्यैव भवति । ननु यदि तत्रैव स्यान्नाचीति नलोपमेव प्रतिषेधेत् । तद्वचनं तूत्रपदस्यैव भविष्यति । तस्मादेवं कक्तव्यम् - नाप्राप्ते नलोपे आरभ्यमाणो नुट् तस्य बाधकः स्यात्, तस्माद्ग्रहणे तु सति निमितमेव नुटो नलोपो भवति ।  अय नुगिति पूर्वान्त एवायं कस्मान्न कृतः, एवं हि नञ एव स्यादित्यवमपि दोषो न भविष्यति, तत्रायमप्यर्थः - तदोः सः सौ इत्यत्र तदोः इत्यपनीय तोः इति वर्गग्रहणमेव कर्तव्यम् परादौ ह्यनेष करोतीत्यत्र नुटो नकारस्यापि प्रसङ्गादशक्यं वर्गग्रहणम् तत्राह - पूर्वान्ते हीति । ङ्मुट् प्राप्नोतीति । नलोपः प्रतिपदिकान्तस्य इति नलोपो विधानसामर्थ्यान्न भवतीति भावः । अत्रापि पक्षे इदं कर्तव्यम् - नाप्राप्ते नलोपे आरभ्यमाणो नुक् तस्य बाधकः स्यादिति ॥",
    "kashika": "तस्माल् लुप्तनकारान् नञः नुडागमो भवति अजादवुत्तरपदे। अनजः। अनश्वः। तस्मातिति किम्? नञ एव हि स्यात्। पूर्वान्ते हि ङमो ह्रस्वादचि ङ्मुण् नित्यम् [[8|3|32]] इति प्राप्नोति।",
    "sutra_vishesh": "",
    "mahabhashyam": " तस्मान्नुडचि (2933) (तस्मात्पदाक्षेपभाष्यम्) किमर्थं तस्मादित्युच्यते, न नुडचि इत्येवोच्येत ? नुडचि इतीयत्युच्यमाने नञ्ञ एव नुट् प्रसज्येत ।। (नुटः पूर्वान्तत्वेन सामाधानभाष्यम्) एवं तर्हि पूर्वान्तः करिष्यते, तत्रायमप्यर्थः --- तदोः सः सावनन्त्ययोः [[7|2|106]] इति तदोर्ग्रहणं न कर्तव्यं भवति । तत्र हि तवर्गानिर्देश एतत्प्रयोजनम् --- इह मा भूत् --- अनेषः करोति --- इति । यावता पूर्वान्तोऽयम्, न दोषो भवति ।। (सिद्धान्तभाष्यम्) नैवं शक्यम् । इह हि --- अनुष्ण इति नलोपः प्रातिपदिकान्तस्य [[8|2|7]] इति नलोपः प्रसज्येत । नुग्वचनान्न भविष्यति । ङमुट् तर्हि प्राप्नोति । तस्मात्परादिः कर्तव्यः । परादौ च क्रियमाणे तस्मात् इति च वक्तव्यम् ।। ",
    "sutra": "तस्मान्नुडचि",
    "kaumudiNumber": "758",
    "kaumudiText": "लुप्तनकारन्नञ उत्तरपदस्याजादेर्नुडागमः स्यात् | अनश्वः | अर्थाभावे अव्ययीभावेन सहायं विकल्पते | रक्षोहागमलघ्वसंदेहाः प्रयोजनम् इति, |<!अद्रुतायामसंहितम् इति च भाष्यवार्तिकप्रयोगात् !> (वार्तिकम्) ॥ तेनानुपलब्धिरविवादोऽविघ्नमित्यादि सिद्धम् ॥ |<!नञो नलोपस्तिङि क्षेपे !> (वार्तिकम्) ॥ अपचसि त्वं जाल्म ॥ नैकधेत्यादौ तु न शब्देन सह सूपा <{649}> इति समासः ॥",
    "nyaas": "`नञ एव हि स्यात्` इति| अचीति सप्तमीनिर्देशात्, `तस्मिन्निति निर्दिष्टे पूर्वसय`  [[1|1|65]]  इति दतनात्| नञो नुडागमे सत्यनिष्टं रपं स्यात्| तस्माद्ग्रहणे तु सति `उभयनिर्देशे पञ्चमीनिर्देशी बलीयान्` (शाक|प|97) इत्युत्तरपदस्यैव भवति, अतो न भवत्यनिष्टप्रसङ्गः| ननु च यदि नञो नुट्? स्यात्, नलोपवचनमनर्थकं स्यात्? नानर्थकम्; अब्राआहृणः, अवृषल इत्यनजादौ नकारश्रवणं माभूदित्येवमर्थत्वात्| यदि नञो मा भूदित्येवमर्थं `तस्मात्` इत्युच्यते, तर्हि न वाच्यम्, पूर्वान्तो ह्रयं नुक्? करिष्यते? इत्याह--`पूर्वान्ते हि` इति| पूर्वान्ते नुटि क्रियमाणे ङमन्तस्य पदस्य विधीयमानः `ङमो ह्यस्वादचि ङमुण्? नित्यम्`  [[8|3|32]]  इति नुट्? प्राप्नोति, ततश्च स एवानिष्टप्रसङ्गः| तस्मान्नुडेव कत्र्तव्यः| अस्मिस्तु क्रियमाणे नञ एव मा भूदित्येवमर्थ तस्माद्ग्रहणम्॥"
}


