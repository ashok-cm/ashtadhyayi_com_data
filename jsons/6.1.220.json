{
    "a": "6",
    "p": "1",
    "n": "220",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " इहासन्देहार्थम् ठ्वत्या अन्तःऽ इत्यवचनादकारप्रश्लेषो निश्चितः। तत्र प्रयोजनं पृच्छति--अवत्या इति किमुच्यत इति। अथावत्या इत्युच्यगानेऽपि राजवतीत्यत्र कस्मान्न भवति, भवति ह्यएतदपि नलोपे कृतेऽवतीशब्दान्तम् ? अत आह--स्वरविधावित्यादि। ननु चोदाहरणेऽपि मतोर्वत्वस्यासिद्धत्वादवतीशब्दान्तत्वं नास्ति ? इत्याहृ--वत्वं पुनरिति। पुनःशब्दो नलोपाद्विशेषं द्योतयति ॥",
    "kashika": "संज्ञायाम् इत्येव। अवतीशब्दान्तस्य संज्ञायाम् अन्त उदात्तो भवति। अजिरवती। खदिरवती। हंसवती। कारण्डवती। ङीपः पित्त्वादनुदात्तत्वं प्राप्तम्। अवत्याः इति किम् उच्यते, न वत्या इत्येवम् उच्येत? न एवं शक्यम् इह अपि स्यात्, राजवती। स्वरविधौ नलोपस्य असिद्धत्वान् न अयम् अवतीशब्दः। वत्वं पुनराश्रयात् सिद्धम्।",
    "sutra_vishesh": "",
    "mahabhashyam": " अन्तोऽवत्याः (2657) ",
    "sutra": "अन्तोऽवत्याः",
    "kaumudiNumber": "3706",
    "kaumudiText": "अवतीशब्दस्यान्त उदात्तः | वेत्रवती | ङीपः पित्त्वादनुदात्तत्वं प्राप्तम् |",
    "nyaas": "`अजिरवती` इत्यादि| पूर्ववन्मतुप्| `पित्त्वादनुदात्तत्वं प्राप्तम्` इति| अतसतस्यायमपवाद इति शेषः| अथावत्या इत्युच्यमाने राजवतीत्येतस्मान्न भवति, अस्ति ह्रेतदपि नलोपे कृतेऽवतीशब्दान्तम्? इत्याह--`स्वरविधौ` इत्यादि| कथमुदाहरणम्, यावत मतोर्वत्वस्यासिद्धत्वादत्रादतीशब्दान्तत्वं नास्ति? इत्याह--`वत्वं पुनः`--इत्यादि| पुनःशब्देन नलोपाद्विशेषं दर्शयति| लोपो ह्रसिद्धः, वत्वं पुनः सिद्धम्| कुतः? आश्रयात्| आश्रयः स्वरविधौ निमित्तत्वेनोपादानमित्यर्थः| अवतीशब्दस्यान्तोदात्तत्वं ब्राउवता वत्वमाश्रितम्, तस्मादाश्रयात्तस्य सिद्धत्वम्, अन्यथैव वचनमनर्थकं स्यात्| न हि वत्वस्य सिद्धत्वमन्तरेणावतीशब्दान्तं किञ्चिदस्ति॥"
}


