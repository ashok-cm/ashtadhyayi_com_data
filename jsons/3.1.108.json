{
    "a": "3",
    "p": "1",
    "n": "108",
    "s": "हनस्त च ",
    "padachcheda": "हनः ६\/१ त (लुप्तप्रथमान्तनिर्देश:) च ०\/०",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  कृत्या: [3।1।97]  धातो: [3।1।91] ",
    "full_sutra": "",
    "siddhantakaumudi_index": "2856",
    "msknum": "1025",
    "ssknum": "0",
    "balamanorama": "<<हनस्त च>> - हनस्त । अन्तादेश इति ।प्रकृते॑रिति शेषः । भावे किम्  । घात्यो वृषलः । अनुपसर्गे किम्  । प्रघातः । निरुपपदं हत्येति त्वसाध्वेव । ",
    "tattvabodhini": "",
    "padamanjari": " हनस्त च॥ ब्रहामहत्येति। स्वभावतः स्त्रीलिङ्गत्वमस्य क्यबन्तस्य, यथान्येषां भावे कृत्यानां नपुंसकत्वम्। च्छन्दसि तु क्यबन्तस्यापि नपुंसकत्वमिष्यते----सनादेव दस्युहत्याय जज्ञिषे। च्छन्दिस च स्त्रियां चिद्वक्तव्यः----अस्यै ब्रह्महत्यायै तृतीयं परिगृहाणेति। प्रघातो वर्तत इति। किं पुनः कारणं घञ् प्रत्युदाह्रियते, न ण्यदित्यत आह----ण्यतु भावे न भवतीति। कर्माविवक्षायामकर्मकत्वे सत्यपीति भावः। सकर्मकातु भावे ण्यतः प्राप्तिरेव नास्ति॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "सुप्यनुपसर्गे इति वर्तते, भावे इति च। हन्तेर् धातोः सुबन्त उपपदे ऽनुपसर्गे भावे क्यप् प्रत्ययो भवति, तकारश्चान्तादेशः। ब्रहमहत्या। अश्वहत्या। सुपि इत्येव, घातः। ण्यत् तु भावे न भव्त्यनभिधानात्। अनुपसर्गे इत्येव, प्रघातो वर्तते।",
    "mahabhashyam": " हनस्त च (725) (446 क्यप्प्रत्ययविधिसूत्रम्।। 3 । 1 । 3 आ .9 ) (1948 वार्तिकम्।। 1 ।।) - हनस्तश्चित्स्त्रियां छन्दसि- (भाष्यम्) हनस्त चेत्यत्र चित्स्त्रियां छन्दसि इति वक्तव्यम्। तां भ्रूणहत्यां निगृह्यानुचरणम्। अस्यै त्वा भ्रूणहत्यायै चतुर्थं प्रतिगृह्यते। (आक्षेपभाष्यम्) स्त्रियामिति किमर्थम्?। (समाधानभाष्यम्) आघ्नते दस्युहत्याय। (आक्षेपभाष्यम्) छन्दसीति किमर्थम्?। (समाधानभाष्यम्) श्वहत्या दस्युहत्या वर्तते।। हनस्त च।। 108 ।। ",
    "siddhantakaumudi": "अनुपसर्गे सुप्युपपदे हन्तेर्भावे क्यप्स्यात्तकाश्चान्तादेशः | ब्राह्मणो हननं ब्रह्महत्या | स्त्रीत्वं लोकात् ॥",
    "nyaas": "`ब्राहृहत्या` इति| ब्राहृणो हननमित्यर्थः| `धातः` इति| पूर्ववत् तत्वकत्वे| किमर्थं पुनर्घञ् प्रत्युदाह्यियते, न ण्यदित्याह-- `ण्यत्तु` इत्यादि| तत्रैव युक्तिमाह-- `अनभिधानात्` इति|अबिधानलक्षणा हि कृत्तद्धितसमासा भवन्ति, न च हन्तेर्विहितेन ण्यता भावः शक्यतेऽभिधातुम्| तथा हि धात्य इत्युक्ते कर्मैव प्रतीयते, न भावः॥"
}


