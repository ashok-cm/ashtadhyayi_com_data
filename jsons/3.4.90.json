{
    "a": "3",
    "p": "4",
    "n": "90",
    "msknum": "580",
    "ssknum": "455",
    "balamanorama": "<<आमेतः>> - आमेतः । आम्-एत इति च्छेदः ।लोटो लङ्व॑दित्यतो लोट इत्यनुवर्तते । तदाह — लोट एकारस्येति । लोडादेशावयवस्य एकारस्येत्यर्थः । एधतामिति । लोटस्तादेशे टेरेत्वे आमादेशे शपि रूपम् । एधेतामिति । आताम् । टेरेत्वं । शप् ।सार्वधातुकमपि॑दिति ङित्त्वादातो ङित इत्याकारस्य इय् । गुणः । यकारलोपः । \"आमेत\" इत्येकारस्य आम् । एधन्तामिति । झस्य टेरेत्वे शपि झकारस्य अन्तादेशे एकारस्य आम् ।अथ लोटस्थासः सेभावे शपि एध — से इति स्थिते । ",
    "tattvabodhini": "",
    "padamanjari": " लोट्सम्बन्धिन इति । लोडादेशसम्बन्धिन इत्यर्थः । एतेन लोटैकारो विशेष्यत इति दर्शयति । एकारेण तु लोटि विशेष्यमाणे तदन्तविधौ सत्येकारान्तस्य लोट आम्विधीयमानोऽनेकाल्त्वात्सर्वादेशः स्यात्, तत्र हि ठ्निर्दिश्यमानस्यादेशा भवन्तिऽ इति परिहारो वाच्यः स्यादित्यर्थः ॥",
    "kashika": "लोटः इत्येव। लोट् सम्बधिनः एकारस्य अम् इत्ययम् आदेशो भवति। पचताम्, पचेताम्, पचन्ताम्।",
    "sutra_vishesh": "तिङ्प्रत्ययप्रकरणम् - लोट्-लकारे तिङ्-प्रत्ययस्य आदेशविधानम्",
    "mahabhashyam": "",
    "sutra": "आमेतः",
    "kaumudiNumber": "2251",
    "kaumudiText": "लोट एकारस्याम् स्यात् | एधताम् | एधेताम् | एधन्ताम् ॥",
    "nyaas": "अत्रैकारेण लोड्विशिष्यते, लोटा वैकार इति द्वौ पक्षौ| तत्र यद्याद्यः पक्ष आश्रीयेत तदैकास्य विशएषणत्वाद्विशेषणेन च तदन्तविधिर्भवतीत्येकारान्तस्य लोट आम् विधीयमानोऽनेकाल्त्वात् सर्वादेशः स्यादित्येष दोषः प्रतिविधेयः| द्वितीये तु पक्ष एकार एव विशेष्यत्वात् प्रधानम्| न च प्रधाने तदन्तविधिरित्येकारस्यैव भविष्यीति न किञ्चित् प्रतिविधेयम्| तेन द्वितीयपक्षमाश्रित्याह-- `लोट्सम्बन्धिन एकारस्य` इत्यादि| `पचताम्` इति| टेरेत्वे कृत आम्| इह पचावेदम्, यजावेदमिति यद्यप्यन्तादिवद्भावाद्गुणो लोड्ग्रहणेन गृह्रते, तथापि बहिरङ्गमन्तरङ्गे` (व्या|प|42) इत्यन्तरङ्ग आमादेशे कत्र्तव्ये बहिरङ्गस्याद्गुणस्यासिद्धत्वादामादेशो न भवति| बहिरङ्गत्वं तु गुणस्य द्विपदाश्रयत्वात्| आमस्त्वन्तरङ्गत्वमेकपदाश्रयत्वात्॥"
}


