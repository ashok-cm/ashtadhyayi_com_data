{
    "a": "4",
    "p": "3",
    "n": "76",
    "s": "शुण्डिकादिभ्योऽण् ",
    "padachcheda": "शुण्डिकादिभ्यः ५\/३ अण्  १\/१",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  प्राग्दीव्यतोऽण् [4।1।83]   समर्थानां प्रथमाद्वा [4।1।82] ",
    "full_sutra": "",
    "siddhantakaumudi_index": "1455",
    "msknum": "0",
    "ssknum": "0",
    "balamanorama": "<<शुण्डिकादिभ्योऽण्>> - शुण्डिकादिभ्योऽण् । \"तत आगत\" इत्येव । शुण्डिकमायस्थानविशेषः । पूर्वसूत्रविहितठगपवादः । कार्कण इति । \"कृकणादागत\" इति शेषः ।कृकणपर्णाद्भारद्वाजे॑ इति छस्यापवादः । तैर्थ इति । धूमादिवुञोऽपवादः । औदपान इति । अत्र उत्सादित्वादञ्प्राप्तो न भवति, पुनरण्ग्रहणात् । अन्यथा यथाप्राप्तविधाने आयस्थानठकं बाधित्वा अञेव स्यात् । ",
    "tattvabodhini": "<<शुण्डिकादिभ्योऽण्>> - छादीनां चेति । कार्कण इथ्यत्रकृकणपर्णाद्भारद्वाजे॑इति छः प्राप्तः । तीर्थशब्दात्तु धूमादित्वाद्वुञ्प्राप्तः । उजपानशब्दस्योत्सादित्वदञ्प्राप्त इत्यर्थः ।",
    "padamanjari": " आयस्थानठकोऽपवाद इति । उपलक्षणमेतत् । कृकणशब्दात् ठ्कृकणपर्णाद्भारद्वाजेऽ इति च्छस्याप्यपवादः । तीर्थशब्दाद् धूमादिलक्षस्य वुञोऽप्यपवादः । उदपानशब्दादुत्साद्यञोऽप्यपवादः । अथाण्ग्रहणं किमर्थं न शिण्डिकादिभ्यो यथाविहितमेवोच्येत, वचनसामर्ध्याद्धि, यो विहितो न च प्राप्नोति अन्येन बाधितत्वात्, स एवाण् भविष्यति ? अत आह---अण्ग्रहणमिति । उदपानशब्द इह पठ।ल्ते, स चोत्सादिः तत्रासत्यण्ग्रहणे आयस्थानठकंबाधित्वा ठुत्सादिभ्योऽञ्ऽ इत्यञेव स्यात् । अण्ग्रहणात्वेणेव भवति ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "शुण्डिक इत्येवम् आदिभ्यः प्रातिपदिकेभ्यः अण् प्रत्ययो भवति ततः आगतः इत्येतस्मिन् विषये। आयस्थानठको ऽपवादः। शुण्डिकादागतः शौण्डिकः। कार्कणः। अण्ग्रहणं बाधकबाधनार्थम्। औदपानः। शुण्डिक। कृकण। स्थण्डिल। उदपान। उपल। तीर्थ। भूमि। तृण। पर्ण। शुण्दिकादिः।",
    "mahabhashyam": "",
    "siddhantakaumudi": "आयस्थानठक्छादीनां चापवादः | शुण्डिकादागतः शौण्डिकः | कार्कणः | तैर्थः ॥",
    "nyaas": "`आयस्थानठकोऽपवादः` इति| बाहुल्यादेवमुक्तम्; यस्मात् कृकणशब्दोऽत्र पठते| तत्र हि `कृकणपर्णाद्भारद्वाजे`  [[4|2|144]]  इति प्राप्तस्य च्छस्यापवादः| तीर्थशब्दश्चेह धूमादिषु पठते, ततः `धूमादिभ्यश्च`  [[4|2|126]]  इति प्राप्तस्य वुञोऽपवादः| अथाण्ग्रहणं किमर्थम्, न शुण्डिकादिभ्यो यथाविहितमेवोच्येत, न चैवं पठमानेऽपवाद एव स्यादित्याशङ्कनीयम्; अपवादविधाने हि वचनवैयथ्र्यं स्यात्, तस्मादन्तरेणाप्यण्ग्रहणमणेव भविष्यति? इत्यत आह-- `अण्ग्रहणम्` इत्यादि| `उदपान` शब्दोऽत्र पठत आयस्थानवचनम्, उत्सादिष्वसौ पठते; तत्रासत्यग्रहण आयस्थानठकं बाधित्वा `उत्सादिभ्योऽञ्`  [[4|1|86]]  इत्यञेव स्यात्| तस्मात् तस्य बाधकस्य बाधनार्थमण्ग्रहणम्| तेनोदपान इत्यत्राण्सिद्धो भवति॥"
}


