{
    "a": "3",
    "p": "1",
    "n": "98",
    "s": "पोरदुपधात्‌ ",
    "padachcheda": "पोः ५\/१ अदुपधात् ५\/१",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  कृत्या: [3।1।97]  धातो: [3।1।91] ",
    "full_sutra": "",
    "siddhantakaumudi_index": "2844",
    "msknum": "1013",
    "ssknum": "0",
    "balamanorama": "<<पोरदुपधात्>> - पोरदुपधात् । ननु शप्यं लभ्यमित्यत्रऋहलोण्र्य॑दिति कदाचिण्ण्यदपि स्यात्, यण्ण्यतोरसारूप्येण वाऽसरूप इत्यस्य प्रवृत्तेरित्यत आह —  - नानुबन्धकृतमसारूप्यमिति । वाऽसरूपसूत्रे भाष्ये स्थिमिदम् । अनुबन्धविनिर्मुक्तस्यैव असारूप्यं विविक्षितमित्यर्थः । प्रकृते च यण्ण्यतोरनुबन्दरहितयोः सारूप्याद्वासरूपविधेरप्रवृत्तेः शप्यमित्यादौ ण्यदपवादो यदेवेति भावः । ",
    "tattvabodhini": "<<पोरदुपधात्>> - पोः किम्  । पाक्यम् । अदुपधात्किम्  । कोप्यम् । तपरकरमं किम्  । आप्लृ व्याप्तौ । आप्यम् । नानुबन्धेति । अनुबन्धानामनवयवत्वत्तत्कृतमसारूप्यं नाश्रीयते । एकान्तत्वपक्षेऽपिददातिदधात्योर्विभाषा॑ इति विभाषाग्रहणाल्लिङ्गन्नाश्रीयते । अन्यथा अनुबन्धकृतादसारूप्यादेव शविषये णो भविष्यतीति किं तेन विभाषाग्रहणेन  । ततश्च पक्षद्वयेऽपि शप्यमित्यादौ ण्यन्न भवतीति भावः । एतच्च ददातीत्यादिसूत्रे विभाषाग्रहणमनुबन्धानामेकान्तत्वपक्षे शविषये णस्याऽप्राप्तौ विभाषा, एकान्तत्वपक्षे तु प्राप्तविभाषेति पक्षद्वयसाधारणं विभाषाग्रहणं लिङ्गं मनोरमायामेकान्तत्वपक्ष एवोपन्यस्तमिति तदनुसारेणेहाप्युक्तम् । अनेकान्तत्वपक्षे त्वसाधारणं लिङ्गम्उदीचां माङः॑ इति सूत्रे माङो ग्रहणम् । मेङ इत्यत्र हि सत्यपि ङकारानुबन्धे तस्यानवयवत्वदेजन्तत्वमविहतमितिआदेच उपदेशे॑ इत्यात्वस्वीकारादिति दिक् । ण्यदेवेति । तेनतित्स्वरित॑मिति स्वरिते सति आलम्भ्य इत्यत्र समासान्तोदात्तत्वं बाधित्वा कृदुत्तरपदप्रकृतिस्वरेण स्वरितान्तत्वमिष्टं सिध्यति, यति तुयतोऽनावः॑ इत्याद्युदात्तत्वेनोत्तरपदाद्युदात्तत्वं प्रसज्येत, तच्चाऽनिष्टमिति भावः ।",
    "padamanjari": " पोरदुपधात्॥ पाक्यं वाक्यमिति। ठ्चजोः कु घिण्ण्यतोःऽ इति कुत्वम्। कोप्यं गोप्यमिति। ठ्कुप कोपनेऽ, ठ्गुप व्याकुलत्वेऽ। आप्यमिति। ठाप्लृ व्याप्तोऽ एषु त्रिषु ठ्यतोऽनावःऽ इत्याद्यौदातत्वं न भवति, तित्स्वरित एव तु भवति॥",
    "laghusiddhantakaumudi_index": "778",
    "laghusiddhantakaumudi": "पवर्गान्ताददुपधाद्यत्स्यात्। ण्यतोऽपवादः। शप्यम्। लभ्यम्॥",
    "kashika": "पवर्गान्ताद् धातोः अकारोपधात् यत् प्रययो भवति। ण्यतो ऽपवादः। शप् शप्यम्। लभ लभ्यम्। पोः इति किम्? पाक्यम्। वाक्यम्। अदुपधातिति किम्? कोप्यम्। गोप्यम्। तपरकरणं तत्कालार्थम्। आप्यम्।",
    "mahabhashyam": "",
    "siddhantakaumudi": "पवर्गान्ताददुपधाद्यत्स्यात् | ण्यतोऽपवादः | शप्यम् | लभ्यम् | नानुबन्धकृतमसारूप्यम् | अतो न ण्यत् | तव्यदादयस्तु स्युरेव ॥",
    "nyaas": "`प्राक्यम्| वाक्यम्` इति| `चजोः`  [[7|3|52]]  इति कुत्वम्| `कोप्यम्| गोप्यम्` इति| `कुप क्रोधे` (धातुपाठः-1233), `गुप {गोपने इत्येव-धातुपाठः-} गोपनकुत्सनयोः` (धातुपाठः-970), `गुप व्याकुलीकरणे` (धातुपाठः-1234)| आप्यमिति| `आप्लृ व्याप्तौ` (धातुपाठः-1260)॥"
}


