{
    "a": "4",
    "p": "4",
    "n": "7",
    "s": "नौद्व्यचष्ठन् ",
    "padachcheda": "नौद्‍व्यचः ५\/१  ठन्  १\/१",
    "anuvritti": "तरति  (क्रियापदम्) [4।4।5],  तेन 3\/1 [4।4।2]",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]  प्राग्वहतेष्ठक् [4।4।1] समर्थानां प्रथमाद्वा [4।1।82] ",
    "full_sutra": "\"तेन तरति\" इति नौ-द्व्यचः ठन्",
    "siddhantakaumudi_index": "1555",
    "msknum": "1918",
    "ssknum": "0",
    "balamanorama": "<<नौद्व्यचष्ठन्>> - नोद्व्यचष्ठन् ।ठ॑निति च्छेदः । ष्टुत्वकृतः सस्य षकारः । तरतीत्यर्थे नौशब्दात् द्व्यचश्च तृतीयान्ताट्ठनित्यर्थः । नाविक इति । नावा तरतीत्यर्थः । घटिक इति । घटेन तरतीत्यर्थः । बाहुका स्त्रीति । उकः परत्वाट्ठस्य कः । अदन्तत्वाट्टाप् । ",
    "tattvabodhini": "",
    "padamanjari": " इह ठगधिकारे सूत्रे क्वचित्प्रत्ययस्यानुबन्धो ङीषर्थः । सहि कि सांहितिकः, किं वानुबन्धः ? इति तत्र सन्देहे विपयपरिगणनं करिष्यन्श्लोकवार्तिककारः सर्वानेव षितः परिगणयति---आकर्षादिति---यदि तु यत्र सन्देहस्तानेवोपादायैतावन्तष्ठगधिकारे षित इत्युच्येत, तदा आकर्षादिषु प्रत्ययस्याषित्वमनार्षमाशङ्क्येत । कुसीदसूत्रादिति । कुसीदादिकं सूत्रं यस्य तत्कुसीदसूत्रं कुसीदशब्दश्च, दशैकादशशब्दश्च । ननु सप्तैते भवन्ति, कुसीदादिसूत्रेण द्वयोः षितोर्विधानात् ? इत्यत आह---विधिवाक्यापेक्षं च षट्त्वमिति । सप्तानां प्रत्ययानां विधिवाक्यापेक्षमौपचारिकं पट्त्वमाश्रित्य ठ्षितः षडेतेऽ इत्युक्तम् ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "नौशब्दाद् द्व्यचश्च प्रातिपदिकाट् ठन् प्रत्ययो ह्बवति तरति इत्येतस्मिनर्थे। ठको ऽपवादः। नावा तरति नाविकः। द्व्यचः खल्वपि घटिकः। प्लविकः। बाहुकः। षकारः सांहितिको नानुबन्धः। बाहुका स्त्री। आकर्षात् पर्पादेर् भस्त्रादिभ्यः कुसीदसूत्राच् च। आवसथात् किशरादेः षितः षडेते ठगधिकारे। विधिवाक्यापेक्षं च षट्त्वं, प्रत्ययास् तु सप्त।",
    "mahabhashyam": "",
    "siddhantakaumudi": "नाविकः | घटिकः | बाहुभ्यां तरति बाहुका स्त्री ॥",
    "nyaas": "इह प्रकरणे केषुचित् संहितिकः षकारो दृष्टः, केषुचित्प्रत्ययस्यैवानुबन्धः;तदिह ठगधिकारे न ज्ञायते-- कः सांहितिकः? कः प्रत्ययानुबन्धः? इति| अतोऽसन्देहार्थं परिगणनं कृतम्| तच्च `आकर्षात्पर्पादिभ्यः` इत्यादिना श्लोकेन करोति| `आकर्षात् ष्ठल्`  [[4|4|31]] , `पर्गादिभ्यष्ठन्`  [[4|4|10]] , `भस्त्रादिभ्यष्ठन्`  [[4|4|16]] , `कसुसीददशैकदशात् ष्ठन्ष्ठचौ`  [[4|4|31]] , `आवसथात् ष्ठल्`  [[4|4|74]] , `किशरादिभ्यः ष्ठन्`  [[4|4|53]]  इति वितः षडेते| ननु च `अन्यतो ङीष्`  [[4|1|40]]  इत्यादयोऽन्येभ्योऽपि वितः सन्त्येव| तत्किमुच्यते षडेते? इत्यत आह-- `ठगधिकारे` इत्यादि| ठकः प्रकृतत्वात् तदधिकारे ये षितः त एव परिगृह्रन्त इति दर्शयति|नन्वेवमपि सति सप्त भवन्ति, कुसादादि  [[4|4|31]]  सूत्रे षित्प्रत्ययद्वयविधानात्? इत्यत्राह-- `विधिवाक्यापेक्षं तु षट्त्वम्` इति| षितः प्रत्ययानां सप्तत्वात्| एतेनैव योगाः षितः प्रयुक्ताः| षित्प्रत्ययार्थाः षडेते योगा इत्यर्थः॥"
}


