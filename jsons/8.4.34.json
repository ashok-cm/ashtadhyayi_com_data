{
    "a": "8",
    "p": "4",
    "n": "34",
    "s": "न भाभूपूकमिगमिप्यायीवेपाम् ",
    "padachcheda": "न  ०\/०  भाभूपूकमिगमिप्यायीवेपाम्  ६\/३",
    "anuvritti": "",
    "adhikara": " पूर्वत्रासिद्धम् [8।2।1]  संहितायाम् [8।2।108] ",
    "full_sutra": "",
    "siddhantakaumudi_index": "2840",
    "msknum": "1008",
    "ssknum": "0",
    "balamanorama": "<<न भाभूपूकमिगमिप्यायीवेपाम्>> - न भाभू । प्रभानीयमिति । इह \"कृत्यचः\" इति प्राप्तं णत्वं नेति भावः । णत्वप्रकरमोपरीति । इदंचक्षिङः ख्या॑ञिति सूत्रे भाष्ये स्पष्टम् । प्रख्यानीयमिति । इह यत्वस्याऽसिद्धतया शकारेण व्यवधानात् \"कृत्यचः\" इति णत्वं नेति भावः । ",
    "tattvabodhini": "<<न भाभूपूकमिगमिप्यायीवेपाम्>> - * ण्यन्तभादीनामुपसङ्ख्यानम् । ण्यन्तभादीनामिति । ण्यन्तस्य प्रकृत्यन्तरत्वादप्राप्ते वचनम् ।हेरचङी॑ति सूत्रे अचङीति पर्युदासेनप्रकृतिग्रहणे ण्यधिकस्यापि ग्रहण॑मिति ज्ञापनादेतत्सिद्धमिति केचिदाहुस्ततद्रभसात् । ज्ञापनं तु कुत्वमात्रविषयकमिति भाष्यादौ सिद्धान्तितत्वात् ।",
    "padamanjari": " पूग्रहणेन पूञोग्रहणमेष्टव्यमिति । इष्टिरेवेयम् । ण्यन्तानां चेति । ण्यन्तस्याधात्वन्तरत्वान्न प्राप्नोतीति वचनम्, किञ्च ण्यन्तेष्वस्य प्रवृतौ पक्षेऽनुवाददोषप्रसङ्गः; ठ्णेविभाषाऽ इत्येव पक्षे निवृतेः सिद्धत्वात् ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "भा भू पू कमि गमि पयायी वेप इत्येतेषाम् उपसर्गस्थात् निमित्तादुत्तरस्य कृत्स्थस्य नकारस्य णकारादेशो न भवति। भा प्रभानम्। परिभानम्। भू प्रभवनम्। परिभवनम्। पू प्रपवनम्। परिपवनम्। पूग्रहणेन पूञ्ग्रहणं द्रष्टव्यम्। पूङो हि भवत्येव णत्वम्, प्रपवणं सोमस्य इति। कमि प्रकमनम्। परिकमनम्। गमि प्रगमनम्। परिगमनम्। प्यायी प्रप्यायनम्। परिप्यायनम्। वेप प्रवेपनम्। परिवेपनम्। ण्यन्तानां भादीनाम् उपसङ्ख्यानं कर्तव्यम्। प्रभापनम्। परिभापनम्।",
    "mahabhashyam": " न भाभूपूकमिगगमिप्यायीवेपाम् भादिषु पूञ्ञ्ग्रहणम् ।। भादिषु पूञ्ञ्ग्रहणं कर्त्तव्यम्। इह माभूत्--प्रपवणं सोमस्येति।। ण्यन्तस्य चोपसङ्ख्यानम्।। ण्यन्तस्य चोपसङ्ख्यानं कर्त्तव्यम्।। किं पूञ्ञ् एव ?।। नेत्याह ।। अविशेषेण ।। प्रभापनं परिभापनम्।। ",
    "siddhantakaumudi": "एभ्यः कृन्नस्य णो न | प्रभानीयम् | प्रभवनीयम् ॥<!पूञ एवेह ग्रहणमिष्यते !> (वार्तिकम्) ॥ पूङस्तु प्रपवणीयः सोमः ॥ |<!ण्यन्ताभादीनामुपसंख्यानम् !> (वार्तिकम्) ॥ प्रभापनीयम् ॥<!ख्शाञः शस्य यो वेत्युक्तम् !> (वार्तिकम्) ॥ णत्वप्रकरणोपरि तद्बोध्यम् | यत्वस्यासिद्धत्वेन शकारव्यवधानान्न णत्वम् | प्रख्यानीयम् ॥",
    "nyaas": "`पूग्रहणेन पूञ्ग्रहणं द्रष्टव्यम्` इति| `पूड्? पवने` (धातुपाठः-966) इति भ्वादौ यः पठते तस्य ग्रहणं नेष्यते| तेन क्रैयादिकस्य चेष्यते| कथं `पू` इत्युच्यमाने पूञ एव ग्रहणं लभ्यते? `कृत्यचः`  [[8|4|28]]  इति `कृति` इति योगविभागात्| `योपविभागादिष्टसिद्धिः` (व्या|प्र|87) इति पूङ एव योगविभागेन णत्वं भवतीति| एवं योगविभागेन पूङः परस्य कृत्स्थस्य नकारस्य णत्वेऽसाधिते पारिशेष्यात्? पूञ एव ग्रहणं विज्ञायते| `ण्यन्तानां च` इत्यादि| ण्यन्तानां ग्रहँ शब्दान्तरत्वान्न प्राप्नोति| तस्मादुपसंख्यानं कत्र्तव्यमेवेति| तस्य प्रतिपादन मित्यर्थः| तत्रेदं प्रतिपादनम्--नेति योगविभागः कत्र्तव्यः, तेन ण्यन्तानामपि न भविष्यतीति| न चवं सति भादीनां ग्रहणमनर्थकं स्यात्; पूर्वयोगस्यासर्वविषयत्वज्ञापनात्| एवं ह्रतिप्रसङ्गः परिह्मतो भवति॥"
}


