{
    "a": "5",
    "p": "3",
    "n": "34",
    "s": "उत्तराधरदक्षिणादातिः ",
    "padachcheda": "उत्तर-अधर-दक्षिणात् ५\/१  आतिः  १\/१",
    "anuvritti": "सप्तमी-पञ्चमी-प्रथमाभ्यः ५\/३ [5।3।28],   दिग्-देश-कालेषु ७\/३ [5।3।28]",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76] वा [4।1।82]",
    "full_sutra": "उत्तर-अधर-दक्षिणात् सप्तमी-पञ्चमी-प्रथमाभ्यः दिग्-देश-कालेषु आतिः",
    "siddhantakaumudi_index": "1983",
    "msknum": "2111",
    "ssknum": "0",
    "balamanorama": "<<उत्तराधरदक्षिणादातिः>> - उत्तराधर । आतिप्रत्यये इकार उच्चारणार्थः । अस्तातेरपवादः । ",
    "tattvabodhini": "",
    "padamanjari": " आतिप्रत्ययो भवतीति। दक्षिणोतराभ्यामतसुजपि भवति, अधरशब्दादस्तातिरपि; ठस्ताति चऽ इत्यधरशब्दस्याधादेशविधानाल्लिङ्गात्। अत्र चोतरादीनां सप्तम्यादीनां च साम्ये सत्यपि पूर्ववद्यथासंख्याभावः। अस्तादिस्तूतरादीनां न सम्भवति, दक्षिणशब्दस्य काले वृत्यसम्भवात् ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "उत्तराधरदक्षिणशब्देभ्यः आतिः प्रत्ययो भवति अस्तातेरर्थे। उत्तरस्यां दिशि वसति उत्तराद् वसति। उत्तरादागतः। उत्तराद् रमणीयम्। अधराद् वसति। अधरादागतः। अधराद् रमणीयम्। दक्षिणाद् वसति। दक्षिणादागतः। दक्षिणाद् रमणीयम्।",
    "mahabhashyam": "",
    "siddhantakaumudi": "उत्तरात् | अधरात् | दक्षिणात् ॥",
    "nyaas": "उत्तरदक्षिणाभ्यां `दक्षिणोत्तराभ्यामतसुच्`  [[5|3|28]]  `एनबन्यतरस्यामदूरेऽपञ्चम्याः`  [[5|3|35]] , `दक्षिणादाच्`  [[5|3|36]] , `आहि च दूरे`  [[5|3|37]] , `उत्तराच्च`  [[5|3|38]]  इत्येभिर्योगैरतसुजादिषु प्राप्तेष्वधरादप्यस्तातावातिर्विधीयते, तस्यास्तातिर्बाध्यत एव| अतसुजादयस्तु वचनात्पक्षे भवन्त्येव| अत्र च यद्यप्युत्तरादीनां सप्तम्यादीनां च विभक्तीनां दिगादीनां चोपाधीनां त्रित्वम्, तथापि यथासंख्यं न भवति| कुतः? तदर्थस्य स्वरितत्वस्याप्रतिज्ञानात्| लध्वक्षरस्याधरशब्दस्यापूर्वनिपाताल्लक्षणव्यभिचारचिह्नाद्वाऽस्य लक्षणान्तरनिरपेक्षतां दर्शयन्? यथासंख्यलक्षणमिह नापेक्ष्यत इति सूचयति| तेन विभक्तिभिस्तावद्यथासंख्यं न भवति| उपाधिभिस्तु दक्षिणशब्दस्य काले वृत्त्यसम्भवाच्च॥"
}


