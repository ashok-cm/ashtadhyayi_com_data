{
    "a": "1",
    "p": "3",
    "n": "64",
    "msknum": "936",
    "ssknum": "0",
    "balamanorama": "<<प्रोपाभ्यां युजेरयज्ञपात्रेषु>> - प्रोपाभ्यां ।आत्मनेपद॑मिति शेषः । स्वरेति । स्वरौ अचौ आद्यन्तौ यस्य सः स्वराद्यन्तः । तथाभूतोपसर्गात्परत्व एव युजेरात्मनेपदमित्यर्थः । द्वन्द्वमिति । द्वन्द्वं द्विशः, न्यञ्चि —  अधोबिलानीत्यर्थ- । ",
    "tattvabodhini": "",
    "padamanjari": " प्रोपाभ्यां युजेरयज्ञपात्रेषु॥ युजिर्योगे इति । ठ्युज समाधौऽ इत्यस्य,न दैवादिकस्य, अनुदातेत्वादेव सिद्धम्, युजरिति च विवक्षित इकारः, न त्वागन्तुकः। यज्ञपात्रविषयता चास्यैव सम्भवतीति भावः। प्रयुङ्क्त इति। ठ्रुधादिभ्यः श्नम्ऽ ठ्श्नसोरल्लोपःऽ कुत्वचर्त्वे, अनुस्वारपरसवर्णौ। स्वराद्यन्तोपसृष्टदिति। स्वरःउअ इ, आदिरन्तो वा यस्य स स्वराद्यन्तः। तेनोपसर्गेण सम्बन्धः, स्वराद्यन्तोपसृष्टः- सम् निस् दुस् इत्येतान् वर्जयित्वा सर्व एवोपसर्गास्संगृहीताः॥",
    "kashika": "युजिर् योगे स्वरितेत्। तस्य कर्त्रभिप्राये क्रियाफले सिद्धम् एव आत्मनेपदम्। अकर्त्रभिप्रायार्थो ऽयमारम्भः। प्र उप इत्येवं पूर्वात् युजेरयज्ञपात्रप्रयोगविषयादात्मनेपदं भवति। प्रयुङ्क्ते। उपयुङ्क्ते। अयज्ञपात्रेषु इति किम्? द्वन्द्वं न्यञ्च पात्राणि प्रयुनक्ति {देवसंयुक्तानि}। स्वराध्यन्तोपसृष्टादिति वक्तव्यम्। उद्युङ्क्ते। नियुङ्क्ते। स्वराद्यन्तौपसृष्तातिति किम्? संयुनक्ति।",
    "sutra_vishesh": "आत्मनेपदप्रकरणम् - युज्-धातोः आत्मेनपदम्",
    "mahabhashyam": " प्रोपाभ्यां युजेरयज्ञापात्रेषु स्वराद्युपसृष्टात्। स्वराद्युपसृष्टादिति वक्तव्यम्। उद्युङ्क्ते अनुयुङ्क्ते । अपर आह -- स्वराद्यन्तोपसृष्टात्। स्वराद्यन्तोपसृष्टादिति वक्तव्यम् । प्रयुङ्क्ते नियुङ्क्ते विनियुङ्क्ते ।। 64 ।। ",
    "sutra": "प्रोपाभ्यां युजेरयज्ञपात्रेषु",
    "kaumudiNumber": "2735",
    "kaumudiText": "प्रयुङ्क्ते | उपयुङ्क्ते ॥ |<!स्वराद्यन्तोपसर्गादिति वक्तव्यम् !> (वार्तिकम्) ॥ उद्युङ्क्ते | नियुङ्क्ते | अयज्ञपात्रेषु किम् | द्वन्द्वंन्यञ्चि पात्राणि प्रयुनक्ति |",
    "nyaas": "`युज समाधौ`(धातुपाठः-1177) इत्यस्यानुदात्तेत्त्वात् सिद्धमात्मनेपदमित्यतस्तस्येह ग्रहणमयुक्तमित्यभिप्रायेणाह-- `युजिर् योगे` इति| `प्रयुङ्कते` इति| रुधादित्वात् `श्नसोरल्लोपः`  [[6|4|111]]  इत्यकारलोपः| `चोः कुः`  [[8|2|30]]  इति कुत्वम् = जकारस्य गकारः, `खरि च`  [[8|4|54]]  इति चत्त्र्वम् = ककारः, `नश्च`  [[8|3|24]]  इत्यादिनाऽनुस्वारः, `अनुस्वारस्य ययि परसवर्णः`  [[8|4|57]]  इति ङकारः|`स्वराद्यन्तोपसृष्टाविति वक्तव्यम्` इति| स्वरोऽज् आदिरन्तो वा यस्य स स्वराद्यन्तः, तदुपसृष्टात् = तत्सम्बन्धाद्युजेरात्मनेपदं भवति-- इत्येतदर्थरूपं व्याख्येयमित्यर्थः| तत्रेदं व्याख्यानम्- इह सूत्रे प्रशब्दोऽजन्तोपसर्गलक्षणार्थः, उपशब्दोजाद्युपलक्षणार्थः, उपशब्दोऽजाद्युपलक्षणार्थः, तेन सर्वेणाजन्तेनाजादिना चोपसर्गेण चयुक्ताज्युजेरात्मनेपदं भवतीति| स्वराद्यन्तोपसृष्टादिति किम्? निर्युनक्ति॥"
}


