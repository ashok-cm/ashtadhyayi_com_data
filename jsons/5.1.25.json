{
    "a": "5",
    "p": "1",
    "n": "25",
    "msknum": "1970",
    "ssknum": "0",
    "balamanorama": "",
    "tattvabodhini": "",
    "padamanjari": " कंसशब्दोऽयं कांस्यपात्रवाची परिमाणशब्दो गृह्यते, पूर्वोतरैः परिमाणशब्दैः साहचर्यात्, न लोहविशेषवचनः, नाप्युग्रसेनसुतवचन इति दर्शयति। ठञोऽपवागद इति। इकार उच्चारणार्थ इति। एवं च प्रक्रियालाघवाय टिकनेव वक्तव्यः ? तथा तु न कृतमित्येव। अधिकं इति। अर्धशब्दः कार्षापणस्यार्धे निरूढ इति भागवदपेक्षयार्धेऽसामर्थ्यं नाशङ्कनीयम्। अपर आह--प्रकरणादिवशेन भागवद्विशेषे निश्चिते सति नासामर्थ्यमिति ॥",
    "kashika": "कंसाट् टिठन् प्रत्ययो भवति आर्हीयेष्वर्थेषु। ठञो ऽपवादः। टकारो ङीबर्थः। इकार उच्चारणार्थः। नकारः स्वरार्थः। कंसिकः। कंसिकी। अर्धाच् च इति वक्तव्यम्। अर्धिकः। अर्धिकी। कार्षापणाट् टिठन् वक्तव्यः। कार्षापणिकः। कार्षापणिकी। प्रतिशब्दश्च अस्य आदेशो वा वक्तव्यः। प्रतिकः। प्रतिकी।",
    "sutra_vishesh": "",
    "mahabhashyam": " कंसाटि्टठन् (1907) (टिठन्प्रत्ययाधिकरणम्) (5617 उपसंख्यानवार्तिकम्।। 1 ।।) - टिठन्नर्धाच्च - (भाष्यम्) टिठन्नर्धाच्चेति वक्तव्यम्। अर्धिकः, अर्धिकी।। (8618 उपसंख्यानवार्तिकम्।। 2 ।।) - कार्षापणाद्वा प्रतिश्च - (भाष्यम्) कार्षापणाद्वा टिठन्वक्तव्यः, वा च प्रतिरादेशो वक्तव्यः। कार्षापणिकः, कार्षापणिकी। प्रतिकः, प्रतिकी।। ",
    "sutra": "कंसाट्टिठन्",
    "kaumudiNumber": "1690",
    "kaumudiText": "टो ङीबर्थः | इकार उच्चरणार्थः | कंसिकः | कंसिकी ॥ |<!अर्धाच्चेति वक्तव्यम् !> (वार्तिकम्) ॥ अर्धिकः | अर्धिकी ॥ |<!कार्षापणाट्ठिठन्वक्तव्यः !> (वार्तिकम्) ॥ |<!प्रतिरादेशश्च वा !> (वार्तिकम्) ॥ कार्षापणिकः | कार्षापणिकी | प्रतिकः | प्रतिकी ॥",
    "nyaas": "`ठञोऽपवादः` इति| न ठकः, कंसशब्दस्य परिमाणवाचित्वात्॥"
}


