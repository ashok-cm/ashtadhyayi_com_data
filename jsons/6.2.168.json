{
    "a": "6",
    "p": "2",
    "n": "168",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": "",
    "kashika": "अव्यय दिक्शब्द गो महत् स्थूल मुष्टि पृथु वत्स इत्येतेभ्यः परं मुखं स्वाङ्गवाचि बहुव्रीहौ समासे न अन्तोदात्तं भवति। अव्यय उच्चैर्मुखः। नीचैर्मुखः। दिक्शब्द प्राङ्मुखः। प्रत्यङ्मुखः। गो गोमुखः। महत् महामुखः। स्थूल स्थूलमुखः। मुष्टि मुष्टिमुखः। पृथु पृथुमुखः। वत्स वत्समुखः। पूर्वपदप्रकृतिस्वरो यथायोगम् एषु भवति। गोमुष्टिवत्सपूर्वस्य उपमानलक्षणो विकल्पः पूर्वविप्रतिषेधेन बाध्यते।",
    "sutra_vishesh": "",
    "mahabhashyam": "",
    "sutra": "नाव्ययदिक्‌शब्दगोमहत्स्थूलमुष्टिपृथुवत्सेभ्यः",
    "kaumudiNumber": "3902",
    "kaumudiText": "उच्चैर्मुखः | प्राङ्मुखः | गोमुखः | महामुखः | स्थूलमुखः मुष्टिमुखः | पृथुमुखः | वत्समुखः | पूर्वपदप्रकृतिस्वरोऽत्र | गोमुष्टिवत्सपूर्वपदस्योपमानलक्षणोऽपि विकल्पोऽनेन बाध्यते |",
    "nyaas": "पूर्वेण प्राप्तस्यान्तोदात्तत्वादयं प्रतिषेध उच्यते| `उच्चैर्मुखः` इति| उच्चैरित्येते स्वरादौ पठन्ते, तेऽन्तोदात्ता इति निपात्यन्ते| `प्राङ्मुखः` इति| प्राङित्येतत्? क्विन्नन्तमाद्युदात्तम्, तत्र `अनिगन्तोऽञ्चतौ वप्रत्यये`  [[6|2|52]]  इति पूर्वपदसय प्रकृतिस्वरः| `प्रत्यङमुखः` इति| अत्र कृदुत्तरपदप्रकृतिस्वरः| `गोमुखः महामुखः` इति| गोमहच्छब्दावन्तोदात्तावित्युक्तम्| `स्थूलमुखः` इति| `स्थूल परिबृंहणे` (धातुपाठः-1904), चुरार्दिः, तस्मात्? पचाद्यच्| तेन स्थूलशब्दोऽन्तोदात्तः| `मुष्टिमुखः` इति| मुषेः क्तिच्| तेन मुष्टिशब्दोऽन्तोदात्तः| `पृथुमुखः` इति| `कुभ्र्रश्च` (पं|3.1.23) इत्यधिकृत्य प्रथिम्रदिभ्रस्जां सम्प्रसारणं `सलोपश्च` (पं|उ|1|29) इति कुप्रत्ययः| तेन पृथुरन्तोदात्तः| `वत्समुखः` इति| `वृतृवदिनि` (द|उ|9|21) इत्यादिना सः| तेन वत्सोऽन्तोदात्तः| `गोमुष्टि` इत्यादि| उत्तरसूत्रेण निष्ठादिपूर्वपदस्योपमानलक्षणोऽपि यः प्राप्नोति सोऽप्यनेन बाध्यते| अस्य प्रतिषेधस्यावकाशो यत्र गवाद्युपमानं न; गौर्मुखमिव यस्य, मुष्टिर्मुखमिव यस्य, वत्सो मुखमिव यस्येति सर्वत्र गवाद्युपमेयम्, नोपमानम्| उत्तरसूत्रेण निष्ठादिपूर्वपदस्योपमानलक्षणस्य विकल्पस्यावकाशो यत्र गवादेरन्यदुपमानम्--सिंहमुखः, व्याघ्रमुख इति| यत्र गवाद्युपमानं तद्? यत्र पूर्वपदं तत्रोभयप्राप्तावुपमानलक्षणं बाधित्वाऽयमेव प्तिषेधो पूर्वप्रतिषेधेन॥"
}


