{
    "a": "6",
    "p": "1",
    "n": "81",
    "s": "क्षय्यजय्यौ शक्यार्थे ",
    "padachcheda": "क्षय्य-जय्यौ १\/२ शक्यार्थे ७\/१",
    "anuvritti": "-",
    "adhikara": " संहितायाम् [6।1।71] ",
    "full_sutra": "शक्यार्थे क्षय्य-जय्यौ",
    "siddhantakaumudi_index": "65",
    "msknum": "26",
    "ssknum": "0",
    "balamanorama": "<<क्षय्यजय्यौ शक्यार्थे>> - क्षय्यजय्यौ शक्यार्थे । शक्यार्थे क्षय्यजय्यशब्दौ वाचकतया वर्तेते इत्यर्थः । ननु किमपि कार्यं विधेयमत्र न दृश्यते इत्यत आह — यान्तेति । प्रातिस्विकविधिं विंना सिद्धप्रक्रियस्य शब्दस्वरूपस्य निर्देशो निपातनम् । ततश्च शक्यार्थके यादौ प्रत्यये परेक्षि क्षये॒॑जि जये॑इति धातोरेचोऽयिति यान्तादेशः स्यादिति विधानमत्र फलति । शक्यार्थे क्षिज्योर्यान्त इति प्रातिस्विकविधौ गौरवादेवं निपातनमिति भावः । क्षय्यमिति ।कृत्या॑इत्यधिकारे क्षिधातोरचो यदिति यत्प्रत्ययः । स चशकि लिङ् चे॑ति शक्यार्थः । शक्यार्थे लिङ् स्याच्चात्कृत्या इति तदर्थः ।सार्वधातुकार्धधातुकयो॑रिति इकारस्य गुण एकारः । तस्या.ञच्परकत्वाऽभावादप्राप्तोऽयादेशोऽत्र निपात्यते । जय्यमित्यपि पूर्ववत् । शक्यार्थे किमिति । \"शक्यार्थे\" इत्यस्य किं प्रयोजनमिति प्रश्नः । क्षेतुमित्यादि । क्षेतुं योग्यं क्षेयं पापम् । जेतुं योग्यं जेयं मन इत्यन्वयः ।अर्हे कृत्यतृचश्चे॑ति यत् । स च न शक्यार्थक इति नात्र यान्तादेश इत्यर्थः ।",
    "tattvabodhini": "<<क्षय्यजय्यौ शक्यार्थे>> - क्षय्यमिति ।शकिलिङ् चे॑ति यत् । चात्कृत्याः । क्षेयमिति ।अर्हे कृत्यतृचश्चे॑ति यत् ।",
    "padamanjari": " उदाहरणे शक्यार्थे कृत्यः, प्रत्युदाहरणे त्वावश्यके ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "क्षि जि इत्येतयोर् धात्वोः यति रत्यये परतः शक्यार्थे गम्यमाने एकारस्य अयादेशो निपात्यते। शक्यः क्षेतुम् क्षय्यः। शक्यो जेतुम् जय्यः। शक्यार्थे इति किम्? क्षेयं पापम्। जेयो वृषलः।",
    "mahabhashyam": "",
    "siddhantakaumudi": "यान्तादेशनिपातनार्थमिदम् | क्षेतु शक्यं क्षय्यम् | जेतु शक्यं जय्यम् | शक्यार्थे किम् | क्षेतुं योग्यं क्षेयं पापम् | जेयं मनः ॥",
    "nyaas": "``क्षि` `जि` इत्येतयोर्धात्वोः` इति| क्षिग्रहणेन `क्षि क्षये` (धातुपाठः-236) `क्षि वासगत्योः` (धातुपाठः-1407) क्षिष्? [`क्षीष हिंसायाम्`--धातुपाठः| `क्षि हिंसायाम्` (1276)--धातुपाठः] हिंसायाम्? (धातुपाठः-1506) इत्येषां ग्रहणम्, जिग्रणे तु `जि जये (धातुपाठः-561) इत्येतस्य| ननु च `निरनुबन्धकग्रहणे न सानुबन्धकस्य` (व्या|प|53) इत्यनया परिभाषया `क्षिष्? हिंसायाम्` इत्यस्य ग्रहणं न प्राप्नोति? नैष दोषः निपातनात्? भविष्यति| किं हि निपातनान्न लभ्यते? यथैव हि ततोऽन्यदलाक्षिकं कार्यं किञ्चिद्भविष्यति, तथेदमपि स्यात्| अर्थग्रहणं कर्मण्यपबि यता स्यात्; अन्यथा शकेरकर्मकत्वात्? भाव एव निपातनं विज्ञायते--क्षय्यं देवदत्तेनेति| कर्मणि तु न स्यात्--क्षय्यो व्यधिरिति, न ह्रकर्मकेभ्यः कर्मणि कृत्यप्रत्यय उपपद्यते| अर्थग्रहणेन तु कृत्यार्थ उपलक्ष्यते| कृत्याश्च कर्मण्यपि विहिताः, तेन तत्रापि निपातनाद्विज्ञायते॥"
}


