{
    "a": "5",
    "p": "2",
    "n": "25",
    "msknum": "2004",
    "ssknum": "0",
    "balamanorama": "<<पक्षात्तिः>> - पक्षात्तिः । मूलग्रहणमात्रमिति । पूर्वसूत्रे पाकमूल इति समासनिर्दिष्टत्वेऽप्येकदेशे स्वरितत्वप्रतिज्ञानादिति भावः । तस्येत्यप्यनुवर्तते । पक्षशब्दात् षष्ठन्तान्मूलेर्थे तिप्रत्ययः स्यादित्यर्थः । ",
    "tattvabodhini": "<<पक्षात्तिः>> - पक्षतिरिति । प्रतिवत्, पक्षिणां, पक्षमूलं च ।",
    "padamanjari": " एकयोगशिष्टानामपि शब्दानां शब्दादिकारपक्षे यस्यैव शब्दस्य स्वरितत्वं प्रतिज्ञायते, तस्यैवानुवृत्तिर्भवति। तथा च ठ्दामहायनान्ताच्चऽ इत्यत्र सङ्घया हणमनुवर्तते, नाव्ययग्रहणम्। अर्थाधिकारपक्षे तु युगपदन्योऽन्यार्थाभिधायिनां द्वन्द्वविधानाद् द्वन्द्वार्थविच्छेदान्न स्यादेकदेशानुवृत्तिः। पक्षस्य मूलं पक्षतिःउप्रतिपदि, पक्षिणश्च पक्षमूले प्रयुज्यते ॥",
    "kashika": "तस्य इत्येव। तस्य इति षष्ठीसमर्थात् पक्षशब्दात् मूले ऽभिधेये तिः प्रत्ययो भवति। मूलग्रहणम् अनुवर्तते, न पाक्षग्रहणम्। एकयोगनिर्दिष्टानाम् अप्येकदेशो ऽनुवर्तते इति। पक्षस्य मूलं पक्षतिः प्रतिपत्।",
    "sutra_vishesh": "",
    "mahabhashyam": " पक्षात्तिः (2043) (तिप्रत्ययाधिकरणम्) (एकदेशिन उपसंख्यानभाष्यम्) मूले ःथ्द्य;ति वक्तव्यम्। पक्षस्य मूलं पक्षतिः। तत्तर्हि वक्तव्यम्।। (उपसंख्यानानर्थक्यबोधकभाष्यम्) न वक्तव्यम्। मूले ःथ्द्य;ति वर्तते। क्व प्रकृतम्? तस्य पाकमूले पील्वादिकर्णादिभ्यः कुणब्डाहचौ (5।2।24) ःथ्द्य;ति। यदि तदनुवर्तते, पाकेऽपि प्राप्नोति। मूल ःथ्द्य;त्यनुवर्तते, पाक ःथ्द्य;ति निवृत्तम्। कथं पुनरेकयोगनिर्दिष्टयोरेकदेशोऽनुवर्तेत, एकदेशो वा निवर्तेत। एकयोगनिर्दिष्टानामप्येकदेशानुवृत्तिर्भवति। तद्यथा--संखायव्ययादेर्ङीप् (4।1।26) दामहायनान्ताच्च (27) संख्यादेरित्यनुवर्तते, अव्ययादेरिति निवृत्तम्।। ",
    "sutra": "पक्षात्तिः",
    "kaumudiNumber": "1826",
    "kaumudiText": "मूलग्रहणमात्रमनुवर्तते | पक्षस्य मूलं पक्षतिः ॥",
    "nyaas": "`एकयोगनिर्दिष्टानाम्` इति| स्वरितत्वेनादिशब्दानामनुवृत्तिर्भवति| स्वरितत्वप्रतिज्ञाप्रतिबद्धत्वात्| एकयोगनिर्दिष्टानामपि यत्र प्रतिज्ञायते स्वरितत्वं तत्रैव भवति, नान्यत्र| तेनैकयोगनिर्दिष्टनामप्येकदेशस्यानुवृत्तिरुपपद्यते॥"
}


