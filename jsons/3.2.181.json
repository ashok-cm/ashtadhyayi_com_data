{
    "a": "3",
    "p": "2",
    "n": "181",
    "msknum": "0",
    "ssknum": "0",
    "balamanorama": "<<धः कर्मणि ष्ट्रन्>> - धः कर्मणि ष्ट्रन् । धेटः कृतात्वस्य धाञश्च ध इति पञ्चम्यन्तम् । तदाह —  धेट इत्यादि । षकारात्तकारस्य ष्टुत्वसंपन्नटकारेण निर्देशः, षस्य इत्संज्ञायां लोपे सति ष्टुत्वसंपन्नस्य टस्य निवृत्तिः । तदाह —  धात्रीत्यादि । ",
    "tattvabodhini": "<<धः कर्मणि ष्ट्रन्>> - धः कर्मणि । कर्मणीति नोपपदम्,ह्वावामश्चे॑त्यनन्तरमेवधः ष्ट्र॑न्निति वक्तव्ये पृथक्कर्मग्रहणाद्व्याख्यानाद्वेत्याशयेनाह —  कर्मण्यर्थे इति । अत एव धीयते पीयत इति धात्री = स्तनदायिनीत्यादि व्याचक्षते ।",
    "padamanjari": " धः कर्मणि ष्ट्रन्॥ कर्मणि कारक इति। उपपदं तु कर्म न स्मभवति, यदि स्यात् ठ्कर्मण्यण्ऽ इत्यस्मिन्नेव प्रकरणे ष्ट्रनं विदध्यात्। ननु चोतरसूत्रे पुनः ष्ट्रन्ग्रहणं कर्तव्यं स्यात्, अस्तु लघीयो हि कर्मग्रहणात्ष्ट्रन्ग्रहणम्। न चेह वर्तमानकाले ष्ट्रन्प्रत्ययः, धात्रीत्युक्ते क्रियाकारकसम्बन्धमात्रं गम्यते। अतः ठ्कर्मणिऽ इति प्रत्ययार्थ एव, नोपपदम्॥",
    "kashika": "धयतेर् दधातेश्च कर्मणि कारके ष्ट्रन् प्रत्ययः भवति। षकारो डीषर्थः। धयन्ति तां दधति वा भैषज्यार्थम् इति धात्री। स्तनदायिनी आमलकी च उच्यते।",
    "sutra_vishesh": "कृत्प्रत्ययप्रकरणम् -  कर्मणि कारके वर्तमाने \"ष्ट्रन्\" प्रत्ययविधानम्",
    "mahabhashyam": "",
    "sutra": "धः कर्मणि ष्ट्रन्",
    "kaumudiNumber": "3161",
    "kaumudiText": "धेटो घाञश्च कर्मण्यर्थे ष्ट्रन् स्यात् | धात्री जनन्यामलकीवसुमत्युपमातृषु ॥",
    "nyaas": "`धयतेः` इति| `धेट् पाने` (धातुपाठः-902)| `दधातेः` इति| `डुधाञ् धारणपोषणयोः` (धातुपाठः-1092)| `कर्मणि कारके` इति| एतेन कर्मणः प्रत्ययार्थतां दर्शयन्नुपपदत्वमपाकरोति| यदि हि कर्मण उपपदत्वं स्यात् `कर्मण्यण्` [[3|2|1]]  इत्यस्मिन्नेव प्रकरणे विदध्यात्| एवं हि द्विः कर्मग्रहणं न कत्र्तव्यं भवति| ननु च यद्यपि द्विः कर्मग्रहणं न कत्र्तव्यं भवति| ननु च यद्यपि द्विः कर्मघणं न कत्र्तव्यं भवति, तदाप्युत्तरसूत्रेण ष्ट्रन्ग्रहमं कत्र्तव्यं जायते? जायतां नाम, लघीयो हि कर्मग्रहणात् ष्ट्रन्ग्रहणम्| नन्विह वत्र्तमान इत्यनुवृत्तेर्वत्र्तमानप्रत्ययो भवति, तत्र तु क्रियमाणे नैतल्लभ्यते? नैतदस्ति;इहापि क्रियमाणे नैव वत्र्तमाने प्रत्ययो भवति| न हि धात्रीत्युक्ते काप्यविशेषा प्रतीयते, किं तर्हि? क्रियाकारकसम्बन्धमात्रविशिष्टा स्त्री प्रतीयते-- आमलकी च दधति तां भैषज्यार्थमिति कृत्वा| तस्मात् `कर्मणि` इति प्रत्ययार्थं एव, नोपपदम्॥"
}


