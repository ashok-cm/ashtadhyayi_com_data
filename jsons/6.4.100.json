{
    "a": "6",
    "p": "4",
    "n": "100",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": "  सूत्रे चकारस्य पाठोऽनार्षः । तथा च वार्तिकम् - हल्ग्रहणमपरिभाष्यम्, अन्यत्रापि दर्शनात् इति ।  तथा न क्रियत इति । यदि क्रियेत, अनच्कत्वाद् द्विर्वचनं न स्यादिति भावः । पूर्वत्र अचीत्यधिकारादिह हलीत्युक्तम्, तदुपादानाद् - अचि न स्यादिति चकारेण समुच्चयः ।  यदि पूर्ववैवाचीत्यनुवर्तते, नैह इत्युच्येत, ततः हलि च इति शक्यमकर्तुम्, उतरार्थ तु तत्क्रतम् ॥",
    "kashika": "घसि भस इत्येतयोः छन्दसि उपधाया लोपो भवति लहादौ अजादौ च क्गिति प्रत्यये परतः। सग्धिश्च मे सपीतिश्च मे। बब्धाम् ते हरी धानाः। सग्धिः इति अदेः क्तिनि बहुलं छन्दसि इति घस्लादेशे उपधायाः लोपे च कृते झलो झलि [[8|2|26]] इति सकारलोपः। धत्वं तकारस्य, जश्त्वं घकारस्य। ततः समाना ग्धिः सग्धिः इति समासे कृते समानस्य सभावः। बब्धाम् इति भसेर् लोटि तामि श्लौ द्विर्वचने कृते उपधालोपसलोपधत्वजश्त्वानि कर्तव्यानि। द्विर्वचनात् परत्वान् नित्यत्वाच् च उपधालोपः प्राप्नोति, छान्दसत्वात् स तथा न क्रियते। अजादौ बप्सति। क्ङिति इत्येव, अंशून् बभस्ति।",
    "sutra_vishesh": "",
    "mahabhashyam": " घसिभसोर्हलि (3098) (6576 हलिग्रहणप्रत्याख्यानवार्तिकम् ।। 1 ।।) - हल्ग्रहणानर्थक्यमन्यत्रापि दर्शनात् - हल्ग्रहणमनर्थकम् । किं कारणम् ? अन्यत्रापि दर्शनात् । अन्यत्रापि हि लोपो दृश्यते---अग्निर्वनानि वप्सति, शरावे वप्सति---इति ।। ",
    "sutra": "घसिभसोर्हलि च",
    "kaumudiNumber": "3550",
    "kaumudiText": "सग्धिश्च मे (सग्धि॑श्च मे) | बब्धां ते हरी धानाः (ब॒ब्धां ते॒ हरी॑ धा॒नाः) | हुझलूभ्यो हेर्धिः <{2425}> |",
    "nyaas": "`धत्वं तकारस्य` इति| `झषस्तथोर्धोऽधः`  [[8|2|40]]  इति| `जश्त्वं धकारस्य` इति| `झलां जश्? झशि`  [[8|4|52]]  इति| `समासे कृते` इति| `पूर्वापरप्रथम`  [[2|1|57]]  इत्यादिना| `समानस्य सभावः` इति| `समानस्य च्छन्दसि`  [[6|3|83]]  इत्यादिना| यदि द्विर्वचनात्पूर्वमुपधालोपः क्रियते, तदैकाच्त्वाभावाद्द्विर्वचनं न प्राप्नोति? इत्यत् आह--`छान्दसत्वात्` इत्यादि| `बन्धाम्` इति| छान्दसमेतत्| तत्र `बहुलं छन्दसि`  [[2|4|39]]  इति वचनाद्बहुलं विषयो भवन्ति| तेन यद्यपि परत्वान्नित्यन्तावच्च द्विर्वचनात्? पूर्वमुपधालोपः प्रप्नोति, तथापि स तथा न क्रियते| द्विर्वचनात्? पूर्वं न क्रियत इति भावः| `बप्सति` इति| भसेः परस्य झेरदादेशः, शपः श्लुः, `श्लौ`  [[6|1|10]]  इति द्विर्वचनम्, अभ्यासकार्यम्, उपधालोपे कृते भकारस्य चत्र्वम्--पकारः| `बस्ति` इति| तिपि रूपम्॥"
}


