{
    "a": "8",
    "p": "3",
    "n": "91",
    "s": "कपिष्ठलो गोत्रे ",
    "padachcheda": "कपिष्ठलः १\/१  गोत्रे ७\/१",
    "anuvritti": "",
    "adhikara": " पूर्वत्रासिद्धम् [8।2।1]  संहितायाम् [8।2।108]  अपदान्तस्य मूर्धन्य: [8।3।55]  इण्को: [8।3।57] ",
    "full_sutra": "",
    "siddhantakaumudi_index": "3084",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " गोत्रमिह प्रवराध्यायपठितं गृह्यते, तत्र च स्वसन्तानस्य व्यपदेशहेतुराद्यः पुरुषो गोत्रमित्युच्यते । पारिभाषिकग्रहणे तु कापिष्ठलिरित्यत्रैव स्याद्यत्र गोत्राभिधायी प्रत्ययः । यदि तु गोत्रं न षत्वस्य विषयेण निर्द्दिष्टम्, किं तर्हि ? दर्शनस्य गोत्रे यो दृष्टः कपिष्ठलशब्दः स साधुर्भवति, क्व ? यत्र तत्रेत्याश्रीयते, पारिभाषिकेऽपि गोत्रे न दोषः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "कपिष्थलः इति निपात्यते गोत्रविषये। कपिष्ठलः नाम यस्य सः कापिष्ठलिः पुत्रः। गोत्रे इति किम्? कपेः स्थलम् कपिस्थलम्।",
    "mahabhashyam": " कपिष्ठलो गोत्रे ।। कपिष्ठलो गोत्रप्रकृतौ।। कपिष्ठलो गोत्रप्रकृताविति वक्तव्यम्। गोत्र इत्युच्यमाने इहैव स्यात्-कापिष्ठलिः। इह न स्यात्-कपिष्ठलः कापिष्ठलायनः।। तत्तर्हि वक्तव्यम्?।। न वक्तव्यम्। नैव विज्ञायते कपिष्ठल इति गोत्रे निपात्यत इति।। कथं तर्हि?।। गोत्रे यः कपिष्ठल शब्दस्तस्य षत्वं निपात्यते यत्र वा तत्र वेति।। (कपिष्ठलो गोत्रे)।। ",
    "siddhantakaumudi": "कपिष्ठलो नाम यस्य कापिष्ठलिः पुत्रः | गोत्रे किम् | कपीनां स्थलं कपिस्थलम् ॥",
    "nyaas": "यदि `ष्ठल स्थाने` (धातुपाठः-836) इत्ययं धातुः `अब्दन्त्यपराः सादयः षोपदेशाः` (काशिका|6.1.66) इति लक्षणात्षोपदेशः, तस्य चैतद्रूपं भवति, तदा पूर्ववत्? प्रतिषेधे प्राप्ते वचनम्| अथ गणे तथाऽपाठादवोपदेश इति लक्षणादयोपदेशोऽध्युत्पन्नो वा स्थलशब्दः, तदादित एवाप्राप्ते षत्वे वचनम्| `गोत्रविषये` इति| गोत्रविषयश्चेत्? कपिष्ठलशब्दो भवतीत्यर्थः| गोग्रग्रहणेन चेह लौकिकं गोत्रं गृह्रते न पारिभाषिकम्| लोके च ये पुरुषा अपत्यसन्ततेः प्रवत्र्तयितारो यत्पूर्विकापत्यसन्ततिर्भवति ते गोत्रमित्यभीधीयन्ते| कश्च कपिष्ठलशब्दो गोत्रविषयः? यः संज्ञाशब्दः प्रवराध्याये पठते| पारिभाषिकं गोत्रविषयत्वमपत्यप्रत्ययमन्तरेण न सम्भवतीति पारिभाषिकगोत्रस्येहग्ग्रहणम्| `कपिष्ठलो नाम` इति| स्थलतौति स्थलः, पचाद्यच्, कपिरिव स्थलः कपिष्ठलः| `उपमितं व्यघ्रादिभिः  [[2|1|55]]  इत्यादिना समासः| व्युत्पत्तिमात्रमेर्वतत्? कृतम्, न त्ववयवार्थो विद्यते| नामशब्दः संज्ञाशब्दतां कपिष्ठलशब्दस्य दर्शयितुं प्रयुक्तः| कपिष्ठलशब्दस्याप्रसिद्धत्वात्? तदपत्येन प्रसिद्धेन तमाख्यातुमाह--`यस्य कापिष्ठलिः` इति| यस्य कापिष्ठलिरपत्यं स कपिष्ठलो नामेत्यर्थः| `कपिस्थलम्` इति| कपीनां स्थलं स्थानमित्यर्थः॥"
}


