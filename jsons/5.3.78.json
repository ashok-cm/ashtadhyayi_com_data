{
    "a": "5",
    "p": "3",
    "n": "78",
    "msknum": "0",
    "ssknum": "0",
    "balamanorama": "<<बह्वचो मनुष्यनाम्नष्ठज्वा>> - बह्वचो मनुष्य ।ठ॑जिति च्छेदः पूर्वसूत्रद्वयविषये इति शेषपूरणम् ।अनुकम्पाया॑मितिनीतौ च तद्युक्ता॑दिति च सूत्रद्वयविषये बह्वचो मनुष्यनाम्नः प्रातिपदिकाट्ठज्वा स्यादित्यर्थः । पक्षे कः । ",
    "tattvabodhini": "",
    "padamanjari": " प्रकरणमपेक्ष्यते, न त्वनन्तरमित्याह--अनुकम्पायां नीतौ च तद्यौक्तादिति वर्तत इति। मद्रबाहुक इति। नामग्रहणस्येदं प्रत्युदाहरणम्, यौगिकोऽयम्--मद्रौ बाहू यस्येति। मनुष्यग्रहणस्य तु स्तम्बेरमादिः प्रत्युदाहरणम्। अपर आह--मद्रबाहुरिति चतुष्पाज्जातिविशेषो मनुष्यग्रहणस्य प्रत्युदाहरणम्, नामग्रहणस्य त्वौपगवादिः प्रत्युदाहरणमिति॥",
    "kashika": "अनुकम्पायाम् [[5|3|76]], नीतौ च तद्युक्तात् [[5|3|77]] इति वर्तते। बह्वचः प्रातिपदिकात् मनुष्यनामधेयाद् वा ठच् प्रत्ययो भवति, अनुकम्पायां गम्यमानायां नीतौ च। देविकः, देवदत्तकः। यज्ञिकः, यज्ञदत्तकः। बह्वचः इति किम्? दत्तकः। गुप्तकः। मनुष्यनाम्नः इति किम्? मद्रबाहुकः। भद्रबाहुकः।",
    "sutra_vishesh": "",
    "mahabhashyam": "",
    "sutra": "बह्वचो मनुष्यनाम्नष्ठज्वा",
    "kaumudiNumber": "2033",
    "kaumudiText": "पूर्वसूत्रद्वयविषये ॥",
    "nyaas": "`देविकः` इति| `यज्ञिकः` इति| `ठाजावूध्र्वं द्वितीयादचः`  [[5|3|83]]  इति दत्तशब्दस्य लोपे कृते `यस्येति च`  [[6|4|148]]  इत्यकारलोपः| प्रत्युदाहरणे सर्वत्र क एव वेदितव्यः| `मद्रबाहुकः` इति| मद्रौ बाहू यस्य स मद्रबाहुः| नेदं मनुष्यनाम, किं तर्हि? विशेषणम्| मनुष्यग्रहणं किमर्थम्? देवहस्तको हस्तीत्यत्र मा भूत्| नाम ग्रहणं किमर्थम्? मृगकः, मत्स्यक इत्यत्र मा भूत्॥"
}


