{
    "a": "4",
    "p": "4",
    "n": "71",
    "msknum": "0",
    "ssknum": "0",
    "balamanorama": "<<अध्यायिन्यदेशकालात्>> - अध्यायिन्यदेशकालात् । निषिद्धेति ।अदेशकाले॑त्यत्र नञ् निषिद्धे वर्तत इति भावः । श्माशानिकः चातुर्दशिक इति । देशकालभिन्नादिति व्याख्याने तु इह न स्यादिति भावः ।",
    "tattvabodhini": "<<अध्यायिन्यदेशकालात्>> - अध्ययिन्य । अदेशकालात् किम् । काश्यामधीते । पूर्वाह्णे अधीते ।",
    "padamanjari": " अधीते इत्यध्यायी, आवश्यके णिनिः, ग्रह्यादिलक्षणो वा । अध्यनस्य यौ देशकालौ शास्त्रेण प्रतिषिद्धौ तावदेशकालशब्देनोच्येते इति । अप्रतिषिद्धाभ्यां देशकालशब्दाभ्यामन्यत्वात्पर्युदासवृत्या, अभक्ष्यास्पर्शनीयवत् । तद्यथा---शूद्रादिप्राणिभिर्भक्ष्यमाणमपि लशुनमभक्ष्यमित्युच्यते, स्पृश्योऽपि चण्डालोऽस्पृश्य इत्युच्यते, अप्रतिषिद्धाभ्यां भक्ष्यस्पृश्याभ्यामन्यत्वात्; तद्वदिहापि श्मशानचतुर्दश्यौ स्वरूपेण देशकालावेव सन्तावप्रतिषिद्धाभ्यां देशकालाभ्यामन्यत्वाददेशकालशब्देनोच्येते । ठध्यनस्यऽ इत्येतदध्यायिना प्रत्ययार्थेन सन्निधापितत्वाल्लभ्यते ॥",
    "kashika": "तत्र इत्येव। सप्तमीसमर्थाददेशवाचिनः परतिपदिकादकालवाचिनः च अध्यायिन्यभिधेये ठक् प्रत्ययो भवति। अध्ययनस्य यौ देशकालौ शास्त्रण प्रतिषिद्धौ तावदेशकालशब्देन उच्येते, तत इदं प्रत्ययविधानम्। श्माशाने ऽधीते श्माशानिकः। चातुष्पथिकः। अकालात् चतुरदश्यमधीते चातुर्दशिकः। आमावास्यिकः। अदेशकालातिति किम्? स्रुघ्ने ऽधीते। पूर्वाह्णे ऽधीते।",
    "sutra_vishesh": "",
    "mahabhashyam": "",
    "sutra": "अध्यायिन्यदेशकालात्‌",
    "kaumudiNumber": "1622",
    "kaumudiText": "निषिद्धदेशकालवाचकाट्ठक् स्यादध्येतरि | श्मशानेऽधीते श्माशानिकः | चतुर्दश्यामधीते चातुर्दशिकः ॥",
    "nyaas": "अध्येतुं शीलमस्येत्यध्यायी, ताच्छीलिको णिनिः| `अध्ययनस्य यौ देशकालौ शास्त्रेण प्रतिषिद्धौ तावदेशकालशब्देनोच्येते` इति| अप्रतिषिद्धाभ्यां देशकालशब्दाभ्यामन्यत्वात् पर्युदासवृत्त्याऽभक्ष्यास्पर्शनीयवदध्ययनस्येति| अत आह--- तस्याध्यायिना प्रत्ययार्थेन सन्निधापितत्वात्| न हि विनाध्ययनेनाध्याय्युपपद्यते॥"
}


