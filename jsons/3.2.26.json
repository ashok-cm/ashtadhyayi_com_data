{
    "a": "3",
    "p": "2",
    "n": "26",
    "msknum": "1088",
    "ssknum": "0",
    "balamanorama": "<<फलेग्रहिरात्मम्भरिश्च>> - फलेघिः । ग्रहेरिन्निति । नतु \"गृहू ग्रहणे\" इति ऋदुपधादित्यर्थः । मुमागम इति । आत्मन्शब्दस्य नलोपे कृते अकारादुपरि मुमित्यर्थः । चकारोऽनुक्तसमुच्चयार्थ इति मत्वा आह —  चात्कुक्षम्भरिरिति । भाष्ये तुभृञः कुक्ष्यात्मनोर्मुम् चेति वक्तव्य॑मिति स्थितम् ।स्यादवन्ध्यः फलेग्रहिः॑ इति वृक्षपर्याये अमरः ।उभावात्मम्भरिः कुक्षिम्भरिः स्वोदरपूरके॑ इति विशेष्यनिघ्नवर्गे । उदरम्भरिशब्दं समर्थयितुमाह —  चान्द्रास्त्विति । ",
    "tattvabodhini": "<<फलेग्रहिरात्मम्भरिश्च>> - कुक्षिम्भरिरिति । एवं चगिरिस्तु कनकाचलः, कति न सन्ति चाश्मव्रजाः, किटिस्तु धरणीधरः,कति न सन्ति भूदारकाः । मरुत्तु मलयानिलः, कति न सन्ति झञ्झानिलाः,प्रभुस्तु विबुधाश्रयः, कति न सन्ति कुक्षिम्भराः॑इति केषांचित्प्रयोगः प्रामादिक एव ।",
    "padamanjari": " फलेग्रहिरात्मम्भरिश्च॥ उपपदस्यैकारान्तमिति। च्छन्दस्यकारान्तत्वमपि द्दश्यते---या वनस्पतीनां फलग्रहिरिति। स कुक्षिम्भरिवच्चकारेण समुच्चेतव्यः॥",
    "kashika": "फलेग्रहिः आत्मम्भरिः इत्येतौ शब्दौ निपात्येते। फलशब्दस्य उपपदस्य एकारान्तत्वम् इन्प्रत्ययश्च ग्रहेर् निपात्यते। फलानि गृह्णाति इति फलेग्रहिर् वृक्षः। आत्मशब्दस्य उपपदस्य मुमागम इन्प्रत्ययश्च भृञो निपात्यते। आत्मानं बिभर्ति आत्मम्भरिः। अनुक्तसमुच्चयार्थश्चकारः। कुक्षिम्भरिः। उदरम्भरिः।",
    "sutra_vishesh": "कृत्प्रत्ययप्रकरणम् - इन्-प्रत्ययान्तनिपातनम्",
    "mahabhashyam": " फलेग्रहिरात्मंभरिश्च (793) (481 इन्प्रत्ययविधिसूत्रम्।। 3 । 2 । 1 आ.13) (आक्षेपभाष्यम्) आत्मंभरिरिति किं निपात्यते। (समाधानभाष्यम्) आत्मनो मुम् भृञ्ञश्चेन्प्रत्ययः।। (न्यूनताप्रदर्शकभाष्यम्) अत्यल्पमिदमुच्यते आत्मनः इति। (2027 न्यूनतापूरकवार्तिकम्।। 1 ।।) - भृञ्ञः कुक्ष्यात्मनोर्मुम् च- (भाष्यम्) भृञ्ञः कुक्ष्यात्मनोर्मुम् चेति वक्तव्यम्। कुक्षिंभरिः। आत्मंभरिश्चरति यूथमसेवमानः।। फलेग्रहिरात्मं।। 26 ।। ",
    "sutra": "फलेग्रहिरात्मम्भरिश्च",
    "kaumudiNumber": "2940",
    "kaumudiText": "फलानि गृह्णाति फलेग्रहिः | उपपदस्य एदन्तत्वं ग्रहेरिन्प्रत्ययश्च निपात्यते | आत्मानं बिभर्तीति आत्मम्भरिः | आत्मनो मुमागमः | भृञ इन् | चात्कुक्षिम्भरिः | चान्द्रास्तु आत्मोदरकुक्षिष्विति पेठुः | ज्योत्स्नाकरम्भमुदरम्भरयश्चकोरा इति मुरारिः ॥",
    "nyaas": ""
}


