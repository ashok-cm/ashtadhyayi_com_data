{
    "a": "3",
    "p": "4",
    "n": "73",
    "msknum": "1254",
    "ssknum": "0",
    "balamanorama": "",
    "tattvabodhini": "",
    "padamanjari": " गोघ्न इति । अत्र दानपूर्वके हनेन हन्तिर्वर्तते । अर्घार्ह इति । अर्घःउमधुपर्कः, तदङ्गत्वेन गोहननं विहितम् । एतावद् गोरालम्भनस्थानम्---अतिथिः, पितरः, विवाहश्चेति । यदि सम्प्रदाने गोघ्न इति निपात्यते चाण्डालादेरपि तेनाभिधानं प्राप्नोति, अस्मै अपि ह्यागताय गां दातुमर्हन्ति सुहृदादयः ? अत आह---निपातनसामर्थ्यादिति । असत्यपि चेति । यथाऽपचन्नपि योग्यतया ठ्पाचकःऽ इत्युच्यते, तथेहापीत्यर्थः ॥",
    "kashika": "दाशगोघ्नौ शब्दौ संप्रदाने कारके निपात्येते। दाशृ दाने, ततः पचाद्यच्। स कृत्संज्ञकत्वात् कर्तरि प्राप्तः, सम्प्रदाने निपात्यते। दाशन्ति तस्मै इति दाशः। आगताय तस्मै दातुं गां हन्ति इति गोघ्नः, अर्घार्हो ऽतिथिः। टगत्र निपात्यते। निपातनसामर्थ्यादेव गोघ्नः ऋत्विगादिरुच्यते, न तु चण्डालादिः। असत्यपि च गोहनने तस्य योग्यतया गोघ्नः इत्यभिधीयते।",
    "sutra_vishesh": "कृत्प्रत्ययप्रकरणम् - सम्प्रदाने निपातनानि",
    "mahabhashyam": "",
    "sutra": "दाशगोघ्नौ सम्प्रदाने",
    "kaumudiNumber": "3172",
    "kaumudiText": "एतौ सम्प्रदानकारके निपात्येते | दशन्ति तस्मै दाशः | गां हन्ति तस्मै गोघ्नोऽतिथिः ॥",
    "nyaas": "`गोघ्नः` इति| स एव हन्तेः पचाद्यच्| सम्प्रदानेऽच् निपात्यते, उपधालोपश्च| अथ वा-- टक्प्रत्ययो निपात्यते, उपधालोपश्च `गमहन`  [[6|4|98]]  इत्यादिनैव सिद्धः, `हो हन्तेः`  [[7|3|54]]  इत्यादिना कुत्वम्| यदि सम्प्रदाने `गोघ्नः` इति निपात्यते, ततश्चाण्डालादेरपि तेनाभिधानं प्राप्नोति; यस्मात् तस्मै अपि ये ह्रागताय दातुं घ्नन्ति तेऽपि सुकृत इत्यत आह-- `निपातनसामथ्र्यात्` इत्यादि| यथैव ह्रत्र निपातनसामथ्र्यात् किञ्चिदलाक्षणिकं कार्यं लभ्यते तथाऽर्थविशेषोऽपि| तस्माद्यद्यपि `गोघ्नः` इत्यविशेषेण निपात्यते, तथापि विशिष्टस्यैव| तेन ऋत्विगादेरभिधानम्, नान्यस्य चाण्डालादेः| यदा तर्हि दातुं हन्यते तदा तस्य गोघ्न इत्यभिधां न प्राप्नोतीत्यत आह-- `असत्यपि` इत्यादि| यथा ह्रपचन्नपि योग्यतया पाचक इत्युच्यते, तथाऽसत्यपि गोहनने गोघ्न इति॥"
}


