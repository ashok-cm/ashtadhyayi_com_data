{
    "a": "8",
    "p": "3",
    "n": "61",
    "s": "स्तौतिण्योरेव षण्यभ्यासात्‌ ",
    "padachcheda": "स्तौतिण्योः ६\/२  एव ०\/० षणि ७\/१ अभ्यासात् ५\/१",
    "anuvritti": "",
    "adhikara": " पूर्वत्रासिद्धम् [8।2।1]  संहितायाम् [8।2।108]  अपदान्तस्य मूर्धन्य: [8।3।55]  इण्को: [8।3।57] ",
    "full_sutra": "",
    "siddhantakaumudi_index": "2627",
    "msknum": "842",
    "ssknum": "0",
    "balamanorama": "",
    "tattvabodhini": "<<स्तौतिण्योरेव षण्यभ्यासात्>> - स्तौतिण्योरेव । एवंच रिषाधयिषेति प्रयोगस्य साधुत्वं न तु सिसाधयिषेत्यस्येति ज्ञेयम् । उपसर्गात्त्विति । मध्येऽपवादन्यायात्स्तौतिम्यो॑रिति नियमेनआदेशप्रत्यययो॑रिति षत्वमेव बाध्यते न तुस्थादिष्वभ्यासेन चे॑त्युत्तरेण विहितमिति भाव- । सुषुप्सतीति ।रुदविदे॑ति सनः कित्त्वान्न गुणः । प्रतीषिषतीति । इह षभूते सनीण् गताविति धातोः परसय् सत्य षत्वं भवत्येवेत्यर्थः ।",
    "padamanjari": " षत्वभूत् इति । षत्वं प्राप्ते, कृतषत्व इत्यर्थः । आदेशसकारस्येति । प्रत्ययसकारस्त्वसम्भवान्न सम्बध्यते । सुष्वापयिषतीति । ठ्द्यौतिस्वाप्योःऽ इत्यभ्यासस्य सम्प्रसारणम् । सिसिक्षतीति । ठ्सिचि क्षरणेऽ । सुसूषत इति । ठ्षूङ् प्राणिप्रसवेऽ । परस्मैपदपाठे तु ठ्षू प्रेरणेऽ---इत्यस्य रूपम् । यदि सिद्धे सत्यारम्भो नियमार्थः, एवकारस्तहि किमर्थः ? तत्राह---एवकारकरणमिति । अथ विपरीतेऽवधारणे को दोषः ? इत्यत आह---स्तौतिण्योः षण्येवेति । इह च स्यादेवेति । षण्येवेत्यनेन ह्यवधारणेन प्रत्ययान्तरे स्तौतिण्योः षत्वं व्यवच्छिन्नम्, न तु धात्वन्तरस्य षणि, ततश्चाभिहितदोषद्वयप्रसङ्गः । सिषेचेति । षणीत्यनुच्यमाने प्रत्ययमात्रे नियमः स्याद्---अभ्यासात्परस्य यदि षत्वं भवति स्तौतिण्योरेवेति, ततश्च सिषेचेत्यादौ न स्यात् । को विनतेऽनुरोध इति । विनतमिति पत्वणत्वयोः प्रातिशाख्येषु प्रसिद्धिः---एकवर्णमनोकारं विनते सुस्मेति, नः पर इति यथा । अनुरुध्यते आनुकूल्येन प्राप्यत इत्यनुरोधःउप्रयोजनम् । कृतषत्वस्य निर्देशे किं प्रयोजनमित्यर्थः । सुषुप्सतीति । ठ्रुदविदऽ इत्यादिना सनः कित्वम्, ठ्वचिस्वपिऽ इत्यादिना सम्प्रसारणम् । सनीत्युच्यमाने सन्मात्रे नियमः स्यात्, ततश्च यथा---षत्वभूते सनिधात्वन्तरस्य षत्वं न भवति, एवमिहाषत्वभूतेऽपि न स्यात् । कः सानुबन्धेऽनुरोध इति । नकारानुबन्धवतो ग्रहणे किं प्रयोजनमित्यर्थः । णत्वस्य तु प्रयोजनं न पृच्छति; तस्य लक्षणप्राप्तत्वात् । सुषुपिष इन्द्रमिति । स्वपेर्लिट्, छान्दसत्वाद् ठ्व्यत्ययो बहुलम्ऽ इति थास्, ठ्थासः सेःऽ, ठसंयोगाल्लिट् कित्ऽ इति लिटः कित्वात् पूर्ववत्सम्प्रसारणम्, द्विर्वचनम्, क्रादिनियमादिट्, इन्द्रशब्दे परतो यादेशः, ठ्लोपः शाकल्यस्यऽ इति यलोपः । अत्र नियमाभावादभ्यासात् परस्य षत्वं भवत्येव, ठ्षऽ इत्युच्यमाने तु यावान् कश्चित् षशब्दस्तत्र सर्वत्र नियमः स्यात्, तस्मात्सानुबन्धकग्रहणम् । अभ्यासादिति किमिति । अभ्यासाद् या प्राप्तिस्तस्या नियमो यथा स्यादुपसर्गाद् या प्राप्तिस्तस्या नियमो मा भूत्; अभिषिषिक्षतीत्येततावदप्रयोजनम्, कथम् ? असिद्धमुपसर्गात्पत्वम्, तस्यासिद्धत्वान्नियमो न भविष्यति । स्यादेतत्---यथा ठत एकहल्मध्येऽ इत्यत्र लिटा आदेशो विशेष्यते, तथेह सनाभ्यासः, सनि योऽभ्यासस्तस्मात् स्तौतिण्योरेवेति, तेन यङ् योऽभ्यासिस्तस्मात्षणि धात्वन्तरस्यापि षत्वं भवति, स्वपेर्यङ्, स्वपिस्यमिव्येञां यङ्ऽ ईति सम्प्रसारणम्, सोषुप्यतेः सन्, इट्, ठतो लोपःऽ, ठ्यस्य हलःऽ, सोषुपिषते---तदेतद्भवति प्रयोजनमिति ? तन्न; अन्तरङ्गमत्र षत्वम्, बहिरङ्गो नियमः; तस्मादनर्थकमभ्यासग्रहणमिति प्रश्नः । परिहरति---प्रतिषिषतीति । इणो बोधनार्थत्वाद् गम्यादेशाभावोऽजादेरिति सशब्दस्य द्विर्वचनम्, ठ्सन्यतःऽ इतीत्वम् । तत्राभ्यासाश्रये प्रत्ययस्य षत्वे कृतेऽस्य नियमस्याभावाद् धात्वाश्रयं षत्वमभ्यासस्य प्रवर्तते । ननु षणीति परसप्तमी, ततश्च षणि परे स्तौतिण्योरेवेति षत्वनियमः क्रियमाणस्तुल्यजातीयस्य षण्वस्य सिसिक्षतीत्यादेः षत्वं निवर्तयति । प्रतीषिषतीत्यत्र तु सनि एव द्विर्वचनमिति षण्परत्वाभावादयं नियमो न प्रवतिष्यते । ठ्सन्यतःऽ इतीत्वमपि तर्हि न प्रापनोति, समुदायस्य सयूपत्वातस्य च सन्परत्वाभावात् । तस्मात्सन्प्रदेशेषु सत्सप्तमी विज्ञेया, ततश्च यथेत्वं प्रवर्तते तथा षत्वनियमोऽपि स्यादित्यभ्यासग्रहणम् ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "स्तौतेः ण्यन्तानां च षभूते सनि परतः अभ्यासातिणः उत्तरस्य आदेशसकारस्य मूर्धन्यादेशो भवति। तुष्टूषति। ण्यन्तानाम् सिषेवयिषति। सिषञ्जयिषति। सुष्वापयिषति। सिद्धे सत्यारम्भो नियमार्थः, स्तौतिण्योः एव षणि अभ्यासाद् यथा स्यात्, अन्यस्य मा भूत्। सिसिक्षति। सुसूषति। एवकारकरणमिष्ततो ऽवधारणार्थम्। स्तौतिण्योः षणि एव इति हि विज्ञायमाने तुष्टाव इत्यत्र न स्यात्, इह च स्यादेव सिसिक्षति इति। षणि इति किम्? अन्यत्र नियमो मा भूत्, सिषेच। को विनते ऽनुरोधः? अविनते नियमो मा भूत्, सुषुप्सति। तिष्ठासति। कः सानुबन्धे ऽनुरोधः? षशब्दमात्रे नियमो मा भूत्, सुषुपिष इन्द्रम्। अभ्यासातिति किम्? अभ्यासात् या प्राप्तिः तस्या नियमो यथा स्यात्, धातोः या प्राप्तिस् तस्या नियमो मा भूत्, प्रतीषिषति। अधीषिषति।",
    "mahabhashyam": " स्तौतिण्योरेव षण्यभ्यासात् स्तौतिणिग्रहणं(1) किमर्थम्?।। अस्तौतिण्यन्तानां मा भूत्-सिसिक्षति(2)।। अथैवकारः किमर्थः।। एवकारो नियमार्थः(3)।। (एवकारो नियमार्थः)। स्तौतिण्यन्तानामेव नान्येषा(1)मिति।। नैतदस्ति प्रयोजनं, सिद्धे विधिरारभ्यमाणोऽन्तरेणैवकारकरणं(4) नियमार्थो भविष्यति।। इष्टतोऽवधारणार्थस्तर्हि। यथैवं विज्ञायेत स्तौतिण्योरेव(5) षणीति, मैवं विज्ञायि-स्तौतिण्योः(5) षण्येवेति। इह न स्यात्-तुष्टाव।। अथ षणीति किमर्थम्?।। सेषीव्यते। को विनतेऽनुरोधः?।। अविनते नियमो मा भूत्-सुषुप्सतीति।। कः सानुबन्धेऽनुरोधः?।। षशब्दमात्रे नियमो मा भूत्-सुषुपिष इन्द्रम्। सुषुपिष इहेति।। अभ्यासादिति किमर्थम्?।। अभ्यासाद्या प्राप्तिस्तस्या नियमो यथा स्यादुपसर्गाद्या प्राप्तिस्तस्या नियमो मा भूत्-अभिषिषिक्षति।। नैतदस्ति, असिद्धमुपसर्गात्षत्वं, तस्याऽसिद्धत्वान्नियमो न भविष्यति।। इदं तर्हि प्रयोजनं,-सनि योऽभ्यासस्तस्माद्या प्राप्तिस्तस्या नियमो यथा स्याद्यङि योऽभ्यासस्तस्माद्या प्राप्तिस्तत्र नियमो मा भूत्सोषुप्यतेः(6) सन्(1)-सोषुपिषते।। अथ वाऽभ्यासाद्या प्राप्तिस्तस्या नियमो यथा स्याद्धातोर्या प्राप्तिस्तस्या नियमो मा भूत्(2)-अधीषिषति प्रतीषिषतीति(7)।। ननु च षणीत्युच्यते; षणीति नैषा परसप्तमी शक्या विज्ञातुम्। सन्यङन्तं हि द्विरुच्यते, तस्मादेषा सत्सप्तमी षणि सतीति। सत्सप्तमी चेत्प्राप्नोति।। ",
    "siddhantakaumudi": "अभ्यासेणः परस्य स्तौतिण्यन्तयोरेव सस्य षः स्यात्षभूते सनि नान्यस्य | तुष्टूषति | द्युतिस्वाप्योः---<{2344}> इत्युत्वम् | सुष्वापयिषति | सिषाधयिषति | स्तौतिण्योः किम् | सिसिक्षति | उपसर्गात्तु स्थादिष्वभ्यासेन च --<{2277}> इति षत्वम् | परिषिषिक्षचि | षणि किम् | तिष्ठासति | सुषुप्सति | अभ्यासादित्युक्तेर्नेह निषेधः | इण् | प्रतीषिषति | इक् | अधीषिषति ॥",
    "nyaas": "`षभूते` इति| `ष` इतीदं रूपमापन्न इत्यर्थः| `तुष्टुषति` इति| `इको झल्`  [[1|2|9]]  इति सनः कित्त्वम्` `अज्झनगमां सनि`  [[6|4|16]]  इति दीर्घः, दिर्वचनम्, `शपूर्वाः खयः`  [[7|4|61]]  इति खयः शेषः| `सिवेचयिषति` इति| सिचेः `हेतुमति च`  [[3|1|26]]  इति णिच्, सन्, इट्, गुणायादेशौ| `णौ कृतं स्थानिवद्भवति` (चां|प|21) इति सिचो द्विर्वचनम्| `सिषञ्जयिषति` इति| `सन्ज सङ्गे` (धातुपाठः-987), सन्, द्विर्वचनम्, `सन्यतः`  [[7|4|79]]  इतीत्त्वम्| `सुष्वापयिषति` इति| स्वापेण्र्यन्तस्य `द्युतिस्वाप्योः सम्प्रसारणम्`  [[7|4|67]]  इत्यभ्यासस्य सम्प्रसारणम्| ननु च सिद्धोऽत्र भूर्धन्यः पूर्वणैव, तत्? किमर्थोऽस्यारम्भ,? इत्याह--`सिद्धे सति` इत्यादि| `सिसिक्षति` इति| सिचः सन्, `इको झल्`  [[1|2|9]]  इत्यनुवत्र्तमाने `हलन्ताच्च`  [[1|2|10]]  इति कित्त्वाद्गुणाभावः, `चोः कुः`  [[8|2|30]]  इति कुत्वम्| `सुसूषते`[सुसूषति--काशिका] इति| `षूङ प्राणिगर्भविभोचने` (धातुपाठः-1031), `पूर्ववत्सनः`  [[1|3|62]]  इत्यात्मनेपदम्| क्वचित्? तिप्प्रत्ययान्तं सुसूषतीति प्रत्युधरणम्, तत्? `षू प्रेरणे` (धातुपाठः-1408) इत्यस्य द्रष्टव्यम्| अथैवकारकरणं किमर्थम्, सिद्धे सत्यारम्भसामथ्र्यादेव नियमो विज्ञास्यते? इत्याह--`एवकारकरणम्` इत्यादि| कः पुनः स्तौतिण्योः षण्येवेत्यस्मिन्नियमे दोषो यतः स नेष्यते? इत्यत आह--`स्तौतिण्योः षण्येव` इत्यादि| षण्येदेत्यनेनावधारणेन स्तौतिण्योः सन्प्रत्ययेन प्रत्ययान्तरस्य व्यवच्छेदः क्रियते--स्तौतिण्योर्यदिमूर्धन्यो भवति तदा षण्येव, नान्यस्मिन्? प्रत्यय इति| ततश्च तुष्टावेति लिटि न स्यात्| इह तु स्यादेव--सिसिक्षतीति; अवधारणेन षत्वस्याव्यवच्छिन्नत्वात्| `अन्यत्र` इत्यादि| यदि षणीति नोच्येत ततोऽविशेषेण सर्वत्र नियमः स्यात्| ततश्च नियमोन व्यावर्त्तितत्वाद्? यथा सिसिक्षतीत्यत्र न भवत्यभ्यासादुत्तरस्य सकारस्य षत्वम्, तथा सिषेचेत्यत्र लिटपि न स्यात्| तस्मात्? षणोऽन्यत्र लिडादौ मा भूदित्येवमर्थं षणीत्युच्यते| `को विनतेऽनुरोधः` इति| विनत इति पूर्वाचार्यसंज्ञा षत्वणत्वयोः| अनुरुध्यत इत्नुरोधः= प्रयोजनम्| किं प्रयोजनं षत्वस्य यतः कृतषत्वस्येहोपादानं कृतमित्यभिप्रायः| `अर्विनते नियमो मा भूत्` इति| अविनत इति अविद्यमानषत्व इत्यर्थः| सनीत्युच्यमाने सन्मात्रे नियमः स्यात्| तत्र यथा षभूते सन्यन्यधातोरभ्यासान्मूर्धन्यो न भवति, एवमषत्वभूतेऽपि न स्यात्| तस्मादषत्वभूते नियमो मा भूत्` इति| अविनत इति अविद्यमानषत्व इत्यर्थः| सनीत्युच्यमाने सन्मात्रे नियमः स्यात्| तत्र यथा षभूते सन्यन्यधातीरभ्यासान्मूर्धन्यो न भवति, एवमषत्वभूतेऽपि न स्यात्| तस्मादषत्वभूते नियमो मा भूदित्येवमर्थं विनतस्य ग्रहणम्| `सुषुप्सति` इति| स्वपेः सन्, `रुदविद`  [[1|2|8]]  इत्यादिना कित्त्वाद्? वच्यादिसत्रेण  [[6|1|15]]  सम्प्रसारणम्| `कः सानुबन्धकेऽनुरोधः` इति| नकारोऽनुबन्धः| नकारानुबन्धस्य ग्रहणं किमर्थम्, किं प्रयोजनमित्यर्थः| `षशब्दमात्रे नियमो मा भूत्` इति| `ष` इत्युच्यमाने यो नाम कश्चित्? षशब्दस्तत्र सर्वत्र नियमः स्यात्| सानुबन्धकग्रहणे तत्रैव भवति, नान्यत्र| तेन निरनुबन्धकषशब्देऽन्यस्यापि भवत्येव मूर्धन्यः| `सुषुपिष इन्द्रम्` इति| स्वपेर्लिट्, व्यत्यर्येनात्मनेपदम्, `थासः से`  [[3|4|80]] , `असंयोगाल्लिट्? कित्`  [[1|2|5]]  इति कित्त्वम्; वच्चादिसूत्रेण  [[6|1|15]]  सम्प्रसारणम्, क्रादिनियमादिट्, द्विर्वचनम्, प्रत्ययसकारस्य मूर्धन्यः, इन्द्रशब्दे परतोऽयादेशः, `लोपः शाकल्यस्य`  [[8|3|19]]  इति यकारलोपः; सूषुपिष इन्द्रमिति स्थित इह निरनुबन्धके नियमाभावादभ्यासान्मूर्धन्यो भवत्येव| `अभ्यासस्य या प्राप्तिः`[`अभ्यासात्`--काशिका, पदमञ्जरी च] इत्यादि| असत्यभ्यासग्रहणे धातोर्य इण्? तस्यापि नियमः स्यात्, न चेध्यते| तस्मादभ्यासाद्या प्तिस्तस्या नियमो यथा स्यादित्यभ्यासग्रहणम्| `प्रतीषिषति` इति| प्रतिपूर्वादिमः सन्| `अधोषिषति` इति| अघिपूर्वादिकः सन्, अजादित्वाद्द्वितोयैकाच्? `सन्यङोः  [[6|1|9]]  इति द्विरुच्यते, `सन्यतः`  [[7|3|79]]  इतोत्त्वम्, धातूपसर्गयोरेकादेशः; अधीषिष इति, प्रतीषिष इति स्थिते धातुप्रापतिनियमाभावात्? षभूतेऽपि सनि धातोः परस्य सकारस्य मूर्धन्यो भवत्येव॥"
}


