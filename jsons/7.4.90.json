{
    "a": "7",
    "p": "4",
    "n": "90",
    "s": "रीगृदुपधस्य च ",
    "padachcheda": "रीक् १\/१ ऋदुपधस्य ६\/१ च ०\/०",
    "anuvritti": "",
    "adhikara": " अङ्गस्य [6।4।1]  अभ्यासस्य [7।4।58] ",
    "full_sutra": "",
    "siddhantakaumudi_index": "2644",
    "msknum": "859",
    "ssknum": "0",
    "balamanorama": "",
    "tattvabodhini": "",
    "padamanjari": " ऋत्वत इति । येङ् पिरतो य ऋकारवान् तस्यैव ग्रहणम्, न तूपदेशे ऋत्वतः । तेन परीपृच्छयत इत्यादौ सम्प्रसारणे कृतेऽपि भवति ॥",
    "laghusiddhantakaumudi_index": "719",
    "laghusiddhantakaumudi": "ऋदुपधस्य धातोरभ्यासस्य रीगागमो यङ्यङ्लुकोः। वरीवृत्यते। वरीवृताञ्चक्रे। वरीवर्तिता॥",
    "kashika": "ऋदुपधस्य अङ्गस्य यो ऽभ्यासः तस्य रीगागमो भवति यङ्यङ्लुकोः परतः। वरीवृत्यते। वरीवृतीति। वरीवृध्यते। वरीवृधीति। नरीनृत्यते। नरीनृतीति। रीगृत्वत इति वक्तव्यम्। इह अपि यथा स्यात्, वरीवृश्च्यते। वरीवृश्चीति। परीपृच्छ्यते। परीपृच्छीति।",
    "mahabhashyam": " रीगृदुपधस्य च ।। रीगृत्वतः संयोगार्थम् ।। रीगृत्वत इति वक्तव्यम् ।। किं प्रयोजनम् ? ।। संयोगार्थम् । संयोगान्ताः प्रयोजयन्ति । वरीवृश्च्यते परीपृच्छ्यते वरीभृज्यते ।। (रीगृदुपधस्य च) ।। ",
    "siddhantakaumudi": "ऋदुपधस्य धातोरभ्यासस्य रीगागमः स्याद्यङ्यङ्लुकोः | वरीवृत्यते | क्षुभ्नादित्वान्न णः | नरीनृत्यते | जरीगृह्यते | उभयत्र लत्वम् | चलीक्लृप्यते ॥ |<!रीगृत्वत इति वक्तव्यम् !> (वार्तिकम्) ॥ वरीवृश्च्यते | परीपृच्छ्यते ॥",
    "nyaas": "`वरीवृत्यते` इत्यादीनि वृतिवृधिनृतीनां (धातुपाठः-758,759|1116) रूपाणि| `रीगृत्वत इति वक्तव्यम्` इति| ऋदुपधादन्यस्यापि ऋत्वतो रीगादयो यथा स्युरित्येवमर्थो व्याख्येय इत्यर्थः| तत्रेदं व्याख्यानम्--चकारोऽत्र क्रियते, स च ऋदुपधादन्यस्यापि ऋत्वतः समुच्चयार्थः, तेन वृश्चतिप्रभृतीनामपि ऋत्वतां रीगादयो भवन्तीति| `रीगृत्वतः` इति सूत्रं न कृतम्; वैचित्र्याथम्| `ऋदुपधस्य` इति तपरकरणमसन्देहार्थम्| उकारे परतो यणादेशे कृते सन्देहः स्यात्--किमृकारोपधस्य? अथ वा रेफोपधस्येति॥"
}


