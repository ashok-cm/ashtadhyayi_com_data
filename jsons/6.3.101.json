{
    "a": "6",
    "p": "3",
    "n": "101",
    "msknum": "1664",
    "ssknum": "0",
    "balamanorama": "<<कोः कत् तत्पुरुषेऽचि>> - कोः कत्तत्पुरुषेऽचि ।क॑दिति च्छेदः । शेषपूरणेन सूत्रं व्याचष्टे — अजादावुत्तरपदे इति । कदआः कदन्नमिति ।कुगती॑ति समासः । कूष्ट्रो राजेति । कुत्सित उष्ट्रो यस्येति बहुव्रीहित्वान्न कदादेशः । त्रौ चेति । त्रिशब्दे परे कदादेशो वक्तव्य इत्यर्थः । उत्तरपदस्याऽजादित्वाऽभावाद्वचनम् ।",
    "tattvabodhini": "",
    "padamanjari": "  उदारहणेषु कुगतिप्रादयः इति समासः । कूष्ट्र इति । एतदेव तत्पुरुषग्रहणं ज्ञापकम् अस्मिनप्रकरणेऽप्रतिपदोक्तोऽपि समासो गृह्यत इति, तेन ज्योतिर्जनपद इति सभावो बहुव्रीहावपि भवति ।  त्रावुपसंख्यानमिति । कत्र्यादिभ्यः इति वचनात्सिद्धम् ॥",
    "kashika": "कु इत्येतस्य क्त इत्ययम् आदेशो भवति तत्पुरुषे समासे अजादावुत्तरपदे। कदजः। कदश्वः। कदुष्ट्रः। कदन्नम्। तत्पुरुषे इति किम्? कूष्ट्रो राजा। अचि इति किम्? कुब्राह्मणः। कुपुरुषः। कद्भावे त्रावुपसङ्ख्यानम्। कुत्सितास्त्रयः कत्त्रयः।",
    "sutra_vishesh": "",
    "mahabhashyam": " कोः कत्तत्पुरुषेऽचि (2960) (6489 उपसंख्यानवार्तिकम् ।। 1 ।।) कद्भावे त्रावुपसंख्यानं कर्तव्यम् । कत्र्त्रयः । किमिदं कत्र्त्रय इति ? कुत्सितास्त्रयः --- कत्र्त्रयः । के वा त्रयः, न बिभृयुः --- कत्र्त्रय इति ।। ",
    "sutra": "कोः कत्‌ तत्पुरुषेऽचि",
    "kaumudiNumber": "1027",
    "kaumudiText": "अजादावुत्तरपदे | कुत्सितोऽश्वः कदश्वः | कदन्नम् | तत्पुरुषे किम् | कूष्ट्रो राजा ॥ |<!त्रौ च !> (वार्तिकम्) ॥ कुत्सितास्त्रयः कत्त्रयः ॥",
    "nyaas": "`दृक्षे चेति वक्तव्यम्` इति| दृक्षशब्दे परतः सर्वनाम्न आत्वं भवतीत्येतदर्थरूपं व्याख्येयमित्यर्थः| तत्रेदं व्याख्यानम्--उत्तरसूत्रादिह सिंहावलोकितन्यायेन चकारोऽनुवत्र्तते, स चानुक्तसमुच्चयार्थः| तेन दृक्षशब्दे चोत्तरपदे भविष्यतीति| अथ किमर्थो दीर्घो विधीयते, न, ह्यस्व एव विधीयताम्, ह्यस्वेऽप्यादेशे सवर्णदीर्घत्वेन सिध्यति? न; यस्मात्? `अतो गुणे`  [[6|1|94]]  पररूपत्वं प्राप्नोति| न च शक्यते वक्तुम्--अकारोच्चारणसामर्थान्न भविष्यतति; अकारविधेर्दकारनिवत्र्तनार्थत्वात् लोपविधौ हि गौरवं स्यात्| किञ्च--त्वादृक्, त्वादृश इत्यत्र दीर्घश्रवणं न स्यात्| तस्माद्दीर्घ एव विधेयः॥"
}


