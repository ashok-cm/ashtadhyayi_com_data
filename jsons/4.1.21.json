{
    "a": "4",
    "p": "1",
    "n": "21",
    "msknum": "2228",
    "ssknum": "0",
    "balamanorama": "<<द्विगोः>> - द्विगोः ।स्त्रिया॑मिति \"अत\" इति \"ङी\" बिति चानुवर्तते । तदाह-अदन्तादिति । त्रिलोकीति । त्रयाणां लोकानां समाहार इति विग्रहः ।तद्धितार्थोत्तरपदसमाहारे चे॑ति द्विगुसमासः ।अकारान्तोत्तरपदो द्विगुः स्त्रियामिष्टः॑ इति स्त्रीत्वम् । त्रिलोकशब्दाट्टाबपवादो ङीप् ।यस्येति चे॑ति भावः । ननु त्रिफला त्र्यनीका इत्यत्रापि ङीप् प्राप्नोतीत्यत आह — अजादित्वात्रिफला त्र्यनीकेति ।भवती॑ति शेषः । त्रयाणां फलानां समाहार इति, त्रयाणामनीकानामिति च विग्रहे \"तद्धितार्थ\" इति द्विगुः । \"अकारान्तोत्तरपदः\" इति स्त्रीत्वम्, \"द्विगोः\" इति ङीपं बाधित्वाऽजादित्वाट्टाबिति भावः । अनीकशब्द ऐन्द्रवायवाग्रत्वे शुकाग्रत्वे आग्रयणाग्रत्वे च वर्तते इति त्र्यनीकाधिकरणे मीमांसकाः । अपरिमाण । \"द्विगोः\" इति ङीबिति चानुवर्तते । प्रातिपदिकादित्यधिकृतमपरिमाणादिभिर्विशेष्यते । तदन्तविधिः ।",
    "tattvabodhini": "",
    "padamanjari": "",
    "kashika": "द्विगुसंज्ञकात् प्रातिपदिकात् स्त्रियां ङीप् प्रत्ययो भवति। पञ्चपूली। दशपूली। कथं त्रिफला? अजादिषु दृश्यते।",
    "sutra_vishesh": "स्त्रीप्रत्ययप्रकरणम् - \"ङीप्\" प्रत्ययविधानम्",
    "mahabhashyam": "",
    "sutra": "द्विगोः",
    "kaumudiNumber": "479",
    "kaumudiText": "अदन्तात् द्विगोर्ङीप् स्यात् | त्रिलोकी | अजादित्वात्त्रिफला | त्र्यनीका सेना ॥",
    "nyaas": "`पञ्चपूली` इति| पञ्चानां पूलानां समाहार इति| `तद्धितार्थोत्तरपदसमाहारे च`  [[2|1|50]]  इति समाहारद्विगुः| `अकारान्तोदत्तरपदो द्विगुः स्त्रियां भाष्यते` (वा| 156) इति स्त्रीलिङ्गता|`त्रिफला` इति| त्रयाणां फलानां समाहार इति| पूर्ववद् द्विगुः॥"
}


