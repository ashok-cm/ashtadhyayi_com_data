{
    "a": "7",
    "p": "2",
    "n": "105",
    "s": "क्वाति ",
    "padachcheda": "क्व (लुप्तप्रथमान्तनिर्देशः) अति ७\/१",
    "anuvritti": " किमः ६\/१ [7।2।103] , विभक्तौ 7\/1 [7।2।84]",
    "adhikara": " अङ्गस्य [6।4।1] ",
    "full_sutra": "अति विभक्तौ किम: क्व",
    "siddhantakaumudi_index": "1960",
    "msknum": "2088",
    "ssknum": "0",
    "balamanorama": "<<क्वाति>> - क्वाऽति । क्व — अतीति छेदः ।क्वे॑ति लुप्तप्रथमाकं । \"किमः कः\" इत्यतः किम इत्यनुवर्तते । तदाह — किमः क्वेति । किंशब्दात्सप्तम्यन्तादत्प्रत्ययः, तकार इत्, किमः क्वादेश इति भावः । कुत्रेति । अत्प्रत्ययाऽभावपक्षे त्रलिकु तिहो॑रिति कुभावे रूपम् । केचित्तुकिमोऽ॑दित्यत्र उत्तरसूत्राद्वाग्रहणाऽपकर्षे प्रमाणाऽभावात्रलं बाधित्वा नित्य एव अत्प्रत्ययः,कुत्रे॑ति त्वपशब्द एवेत्याहुः । ",
    "tattvabodhini": "<<क्वाति>> - कुत्रेति । यद्यपि भागृवृत्तिकारो बाषायं त्रल् नेच्छति, तथापि बहु प्रयोगदर्शनादिह स्वीकृतम् । तथा च श्रीहर्षः — -॒नान्यत्र कुत्रापि च साभिलाषम् । अमरस्चाह — -॒साहचर्याच्च कुत्रचि॑दिति ।",
    "padamanjari": "  क्वेति । किमोऽत् इत्यत्प्रत्ययः ॥  अथदेशान्तरकरणं किमर्थम्, न प्रकृतः कुशब्द एव विधीयते, एवं च कृत्वा योगाविभागोऽपि न कर्तव्यः कुतिहात्सु इत्येवास्तु का रूपसिद्धिः यणादेशे कृते क्वेति सिद्धम्, ओर्गुणस्तु अङ्गवृते पुनर्वृतौ इति वचनान्न भविष्यति, यणदेशस्त्वनाङ्गत्वाद्भवत्येव तत्राह - आदेशान्तरकरणमोर्गुणनिवृत्यर्थमिति । निष्ठिततत्वं दुर्ज्ञानमिति भावः । एवं तर्हि किमोऽत् इत्येतत् किमोड्वत् इति वक्तव्यम्, टिलोपो कृते क्वेति सिद्धम् अत आह - किमोड्वदिति चेति । कथं पुनः प्रत्ययान्तरे रूपसिद्धिः, यावता ककारस्य जश्त्वं प्राप्नोति टिलोपो हि डित्प्रत्यभविष्यति । कथमसिद्धत्वम् असिद्धं बहिरङ्गमन्तरणेó । टिलोपो हि डित्प्रत्ययापेक्षत्वाद्वहिरङ्गः जश्त्वं तु तदनपेक्षत्वादन्तरङ्गम् । साकच्कार्थमिति । साकच्के हि प्रत्ययान्तरे विहिते कक्वेति स्यत् । यथान्यासे तु तत्रापि क्वेत्येव भवति ॥",
    "laghusiddhantakaumudi_index": "1210",
    "laghusiddhantakaumudi": "किमः क्वादेशः स्यादति। क्व। कुत्र॥",
    "kashika": "अति तियेतस्यां विभक्तौ परतः किम् इत्येतस्य क्व इत्ययम् आदेशो भवति। क्व गमिष्यसि। क्व भोक्ष्यते। आदेशान्तरवचनम् ओर्गुण निवृत्त्यर्थम्। किमो ड्वतिति प्रत्ययान्तरं न विधीयते, साकच्कार्थम्।",
    "mahabhashyam": " क्वाऽति किमर्थं क्वादेश उच्यते न कुतिहात्स्वित्येवोच्येत ।। का रूपसिद्धिः क्व ? ।। यणादेशेन सिद्धम् ।। न सिध्यति--ओर्गुणः प्रसज्येत ।। (क्वाति) ।। ",
    "siddhantakaumudi": "किमः क्वादेशः स्यादति | क्व | कुत्र ॥",
    "nyaas": "कादेशस्यायमपवादः| `क्व` इति| `किमोऽत्`  [[5|3|12]]  इत्यत्| अथ किमर्थमादेशान्तरं विधीयते, न प्रकृतः कु एव विधीयताम्, तत्रापि यणादेशो क्वेति सिध्यत्येव; योगविभागश्च न कत्र्तव्यो भवति, `कुतिहात्सु` इत्येको योगः करिष्यते? इत्यत आह--`आदेशान्तरवचनम्` इत्यादि| कुशब्दे ह्रादेशे सति यणादेशं बाधित्वा `ओर्गुणः`  [[6|4|146]]  इति गुणः स्यात्| तस्मात्? तन्निवृत्त्यर्थं क्वादेश इत्युच्यते| एवमपि प्रत्ययविधावेव `किमो ड्वत्` इति ड्वत्प्रत्ययो विधेयः, तत्रापि टिलोपे कृते क्वेति रूपं सिध्यत्येव| पदसंज्ञायां सत्यां `झलां जशोऽन्ते`  [[7|2|39]]  इति ककारस्य गकारः प्राप्नोतीत्यतो न सिध्यतीति चेत्? नैतदस्ति; `असिद्धं बहिरङ्गमन्तरङ्गे (व्या|प|42) इति टिलोपस्यासिद्धत्वाज्जश्त्वं न भवति| टिलोपो हि डिति विधीयते, तेन डितमपेक्षमाणो बहिरङ्गो भवति| जश्त्वं तु पदान्ते विधीयमानं नापरनिमित्तमपेक्षत इत्यन्तरङ्गमित्यत आह--`किमो ड्वदिति प्रत्ययान्तरम्` इत्यादि| यदि डवदिति प्रत्ययान्तरं विधीयेत, साकच्कस्य क्वेति रूपं न सिध्यति| असचि हि कृते ककिमिति स्थिते ड्वत्प्रत्यये परतष्टिलोपे सति कक्वेत्यनिष्टं रूपं स्यत्| अत्प्रत्यये तु क्वादेशो विधीयमानोऽनेकास्त्वात्? साकच्कस्य सर्वादेश एव भवतीति न भवत्यनिष्टरूपप्रसङ्घः| तस्मात्? साकच्कार्थं ड्वदिति न प्रत्ययान्तरं विधीयते| साकच्कोऽर्थः प्रयोजनं यस्य तत्? साकच्कार्थम्॥"
}


