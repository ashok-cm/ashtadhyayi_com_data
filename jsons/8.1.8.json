{
    "a": "8",
    "p": "1",
    "n": "8",
    "s": "वाक्यादेरामन्त्रितस्यासूयासम्मतिकोपकुत्सनभर्त्सनेषु ",
    "padachcheda": "वाक्यादेः ६\/१ आमन्त्रितस्य ६\/१ असूयासम्मतिकोपकुत्सनभर्त्सनेषु ७\/३",
    "anuvritti": "",
    "adhikara": " सर्वस्य द्वे [8।1।1] ",
    "full_sutra": "",
    "siddhantakaumudi_index": "2143",
    "msknum": "2202",
    "ssknum": "0",
    "balamanorama": "<<वाक्यादेरामन्त्रितस्यासूयासम्मतिकोपकुत्सनभर्त्सनेषु>> - वाक्यादेः । \"द्वे स्त\" इति शेषः । यद्यपि कोपाद्भत्र्सनम्, असूयया कुत्सनं, तथापि विनापि कोपाऽसूये भत्र्सनकुत्सनयोः शिष्यादौ संभवात्पृथग्ग्रहणमिति भाष्ये स्पष्टम् । सुन्दरेति । सोन्दर्यमसहमानस्येदं वाक्यम् । देवेति । तव वन्दनं सम्मतिमित्यर्थः । दुर्विनीतेति । क्रोधाविष्टस्य वाक्यम् । ज्ञास्यसीति ।दुर्विनयस्य फल॑मिति शेषः । धानुष्केति । युद्धाऽसमर्थं प्रति निन्देयम् । चोरेति । चोरं प्रति अवाच्यवादोऽयम् । ",
    "tattvabodhini": "<<वाक्यादेरामन्त्रितस्यासूयासम्मतिकोपकुत्सनभर्त्सनेषु>> - वाक्यादेः । सुन्दरसुन्दरेत्यादि ।स्वरितमाम्रेडितेऽसूयासंमतिकोपकुत्सनेषु॑,आम्रेडितं भत्र्सने॑इति सूत्राभ्यां यतायथं प्राप्तःप्लुतौ वैकल्पिकत्वान्नेह कृतः । उक्तं हि प्राक्सर्वः प्लुतो वैकल्पिकः॑इति । नन्वत्र कोपाऽसूयाभ्यां पृथक्कुत्सनभत्र्सनग्रहणमपार्थकम् । न ह्रसूयां विना कुत्सयते, न वा अकुपितो भत्र्सयते इथि चेकत् । अत्राहुः — -गुरवो हि हतैषित्वादकुपिता अपि भत्र्सनं कुर्वते,विनाप्यसूयां कुत्सां कुर्वन्ती॑ति पृथक्तया निर्देशः सूत्रकारेण कृतः ।साऽमृतैः पाणिभिर्ध्नन्ति गुरवो न विषोक्षितैः । लालनाश्रयिणो दोषास्ताडनाश्रयिणो गुणा॑इति ।",
    "padamanjari": " एकार्थः पदसमूहो वाक्यमिति । यथाह भगवाञ्चैमिनिः---अर्थैकत्वादेकं वाक्यं साकांक्षं चेद्विभागे स्यात्ऽ इति । क्वचितु ठेकतिङ्पदसमूहो वाक्यम्ऽ इति पठ।ल्ते, एका तिङ्विभक्तिर्यत्र स एकतिङ् । क्वचितु न किञ्चिदपि वाक्यलक्षणं पठ।ल्ते । असूयासम्मतिकोपकुत्सनभर्त्सनेषु यदि तद्वाक्यं भवतीति । यद्यपि वाक्यादेरिति समासे गुणीभूतं वाक्यम्, तथाप्यसूयादीनां तेनैव सम्बन्धः---असूयादिषु यद्वाक्यं तदादेरिति, न तु प्रधानेन वाक्यादिनाऽऽमन्त्रितेन । प्रयोक्तृधर्मा ह्यसूयादयो नाभिधेयधर्माः, ते च वाक्येनैव द्योत्यन्ते, नामन्त्रितेन । उदाहरणेषु सम्मतावनुकम्पायां कन्, इतरत्र कुत्सिते कः । रिक्तमु शून्यम्, क्षुद्रमित्यर्थः । शक्तियष्टिशब्दाभ्यां तद्वत्योः स्त्रियोर्वर्तमानाभ्यां कुत्सिते कः । एवं हि कुत्सनम्, सम्बोधनं च समीचीनं भवति । भर्त्सने त्वित्यादि । यद्यपि ठ्भत्सेने पर्यायेणऽ इति वचनात्पूर्वस्यापि तत्र विधीयमानं भर्त्सनकुत्सनयोरपि सिद्ध्यति; कारणत्वेन तत्रापि कोपासूययोर्भावात्, तेतश्च नार्थः कुत्सनभत्सेनग्रहणेन ? नैतदस्ति; गुरवो हि हितैषित्वादकुप्यन्तोऽपि भर्त्सनम् । कुर्वते भर्त्स्यमानास्तु कुपितान्प्रतियन्ति तान् ॥ विनाप्यसूयया कुत्सां कुर्वन्तीति पृथक्तयोः । निर्देशः सूत्रकारेण विहितः सूक्ष्मदर्शिना ॥ सामृतैः पाणिभिर्घ्नन्ति गुरवो न विषोक्षितैः । लालनाश्रयिणो दोषास्ताडनाश्रयिणो गुणाः ॥ अभिप्राये दुष्टे लालनेऽपि दोषा भवन्ति, विपर्यये तु ताडनेऽपि गुणा इत्यर्थः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "एकार्थः पदसमूहो वाक्यम्। वाक्यादेरामन्त्रितस्य द्वे भवतः असूयासम्मतिकोपकुत्सनभर्त्सनेषु यदि तद् वाक्यं भवति। तत्र परगुणानामसहनम् असूया। पूजा सम्मतिः। कोपः क्रोधः। निन्दनं कुत्सनम्। अपकारशब्दैर्भयोत्पादनं भर्त्सनम्। एते च प्रयोक्तृधर्माः, नाभिधेयधर्माः। असूयायाम् तावत् माणवक 3 माणवक, अभिरूपक 3 अभिरूपक, रिक्तं ते आभिरूप्यम्। सम्मातौ माणवक 3 माणवक, अभिरूपक 3 अभिरूपक, शोभनः खल्वसि। कोपे माणवक 3 माणवक, अविनीतक 3 अविनीतक, इदानीं ज्ञास्यसि जाल्म। कुत्सने शक्तिके 3 शक्तिके, यष्टिके 3 यष्टिके, रिक्ता ते शक्तिः। भर्त्सने चौर चौर 3, वृषल वृषल 3, घातयिष्यमि त्वां बन्धयिष्यामि त्वाम्। असूयादिषु स्वरितम् आम्रेडिते ऽसूयासंमतिकोपकुत्सनेषु [[8|2|103]] इति पूर्वपदस्य प्लुतः। भर्त्सने तु आम्रेडितं भर्त्सने [[8|2|95]] इत्याम्रेडितस्य एव प्लुतः। वाक्यादेः इति किम्? अन्तस्य मध्यमस्य च मा भूत्, शोभनः खल्वसि माणवक। आमन्त्रितस्य इति किम्? उदारो देवदत्तः। असूयादिषु इति किम्? देवदत्त गामभ्याज शुक्लाम्।",
    "mahabhashyam": "",
    "siddhantakaumudi": "असूयायाम्‌ | सुन्दर सुन्दर वृथा ते सौन्दर्यम्‌ | सम्मतौ, देव देव वन्द्योऽसि | कोपे, दुर्विनीत दुर्विनीत इदानीं ज्ञास्यसि | कुत्सने, धानुष्क धानुष्क वृथा ते धनुः, भर्त्सने चोर चोर घातयिष्यामि त्वाम्‌ |",
    "nyaas": ""
}


