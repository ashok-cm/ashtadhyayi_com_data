{
    "a": "5",
    "p": "3",
    "n": "94",
    "msknum": "2156",
    "ssknum": "0",
    "balamanorama": "<<एकाच्च प्राचाम्>> - एकाच्च प्राचाम् । शेषपूरणेन सूत्रं व्याचष्टे — डतरच् — डतमच्च स्यादिति ।पूर्वसूत्रद्वयविषये॑ इति शेषः ।महाविभाषयैव सिद्धे प्राचाङ्ग्रहणं न कर्तव्य॑मिति भाष्यम् । अत एव नाऽकजर्थं तत् । ",
    "tattvabodhini": "<<एकाच्च प्राचाम्>> - एकाच्च । प्राचांग्रहणं पूजार्थम् । विकल्पोऽनुवर्तत एव ।",
    "padamanjari": " डतरज्डतमजित्येताविति। कथं पुनर्व्यवहितस्य डतरचोऽनुवृत्तिः? इत्याह--चकार इति। डतमचस्त्वनन्तरत्वदेवानुवृत्तिरिति भावः। ठ्स्वस्मिन्निषयेऽ इति यदुक्तं तदेव विवृणोति--द्वयोर्निर्धारण इति। एतच्च द्वयोरेकस्य डतरज, बहूनां डतमजित्यनुवृतेर्वाक्यभेदेन च सम्बन्धाल्लभ्यते ॥",
    "kashika": "एकशब्दात् प्राचाम् आचार्याणां मतेन डतरच् डतमचित्येतौ प्रत्ययौ भवतः स्वस्मिन् विष्यए। चकारो डतरचो ऽनुकर्सणार्थः। द्वयोर् निर्धारने डतरच्, बहूनां निर्धारने डतमच्। जातिपरिप्रश्ने इति न अनुवर्तते। सामान्येन विधानम्। एकतरो भवतोर् देवदत्तः। एकतमो भवतां देवदत्तः। प्राचांग्रहणं पूजार्थं, विकल्पो ऽनुवर्तते एव।",
    "sutra_vishesh": "",
    "mahabhashyam": " एकाच्च प्राचाम् (2252) (प्राग्ग्रहणाक्षेपभाष्यम्) प्राग्वचनं किमर्थम्? विभाषा यथा स्यात्। (5896 प्राग्ग्रहणानर्थक्यबोधकवार्तिकम्।। 1 ।।) - प्राग्वचनानर्थक्यं च विभाषाप्रकरणात् - (भाष्यम्) प्राग्वचनमनर्थकम्। किं कारणम्? विभाषाप्रकरणात्। प्रकृता महाविभाषा तयैव सिद्धम्।। ",
    "sutra": "एकाच्च प्राचाम्",
    "kaumudiNumber": "2049",
    "kaumudiText": "डतरच् डतमच्च स्यात् | अनयोरेकतरो मैत्रः | एषामेकतमः ॥",
    "nyaas": "`स्वस्मिन्? विषये` इति| आत्मीये विषये| तत्र द्वयोरेकस्य निर्वारणं डतरचो विषयः बहूनामेकस्य निर्धारणे डतमचः| चकारोऽनुकर्षणार्थः| असति हि तस्मिन्? `अनन्तरस्य विधिर्वा भवति प्रतिषेधो वा` (व्या| प| 19) इति डतमजेव स्यात्; द्वयोनिर्धारणे द्वयोरेकस्य डतरजित्यनुवृत्तेः, बहूनां निर्धारणे डतमजित्यनुवृत्तेः| विकल्पार्थं प्राग्ग्रहणं कस्मान्न भवति? इत्याह--`विकल्पोऽनुवत्र्तत एव` इति| अनन्तरसूत्राद्वेत्यनुवत्र्तत एवेति विक्लप इत्युक्तम्, तेनैव प्रत्ययविकल्पः सिद्धः| तसमात्? पूजार्थमेव प्राग्ग्रहणम्, न दिकल्पार्थम्॥"
}


