{
    "a": "6",
    "p": "2",
    "n": "44",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": "  तदर्थविशेषा एव दारुहिरण्यादयो भवन्तीति। दारुहिरण्यादयो विशेषा एव तदर्था भवन्तीत्यर्थः । तादर्थ्यं हि तच्छेषभावः, सच विशेषाणमेव भवति, न सामान्यस्यति मन्यते ।  केचित्पुनरित्यादि । त एवं मन्यन्ते नेयं राजाज्ञा - विशेषा एव तदर्था इति, तेन सामान्यवाचिन्यप्यर्थशब्दे पूर्वेणैव सिद्धम् इति । अश्पघास इति । ननु च तदर्थेन प्रकृतिविकारभावे समासः इत्यक्तम् अश्वघासादयः षष्ठीसमासाः इति च एवं मन्यते -यदात्र प्रकृतिविकारभावे स्वे इति स्थितम् ,तदाश्वघासादौ चतुर्थोसमासेऽपि दोष इति। श्वश्रुश्वशुरमिति। विभाषा सेना इत्यादिना नपुंसकत्वम्॥",
    "kashika": "चतुर्थी इति वर्तते। अर्थशब्दे उत्तरपदे चतुर्थ्यन्तं पूर्वपदं प्रकृतिस्वरं भवति। मात्रे इदं मात्रर्थम्। पित्रर्थम्। देवतार्थम्। अतिथ्यर्थम्। मातृपितृशब्दावन्तोदात्तावुणादिषु निपातितौ। देवताशब्दो लित्स्वरेण मध्योदात्तः। अतिथिः इति अतेरिथिनिति इथिन्प्रत्ययान्तः। तदर्थविशेषा एव दारुहिरण्यादयो भवन्ति, न त्वर्थशब्दवाच्यं सामान्यं इत्यतदर्थार्थो ऽयम् आरम्भः। केचित् पुनराहुः ज्ञापकार्थम् इदम्। एतदनेन ज्ञाप्यते, पूर्वो विधिः प्रकृतिविकृत्योः समासे भवति। अश्वघासः, श्वश्रूसुरम् इत्यत्र सत्यपि तादर्थ्ये न भवति।",
    "sutra_vishesh": "",
    "mahabhashyam": "",
    "sutra": "अर्थे",
    "kaumudiNumber": "3778",
    "kaumudiText": "अर्थे परे चतुर्थ्यन्तं प्रकृत्या देवार्थम् |",
    "nyaas": "`मातृपितृशब्दावन्तोदात्तौ` इति| `नप्तृनेष्ट्ट` (द|उ|2|3) इत्यादौ तृजन्तयोस्तयोर्निपातितत्वात्| `लित्स्वरेण मध्योदात्तः` इति| `देवात्? तल्`  [[5|4|27]]  इति तल्प्रत्ययन्तत्वात्| किमर्थं पुनरेतत्, न `चतुर्थी तदथे`  [[6|2|43]]  इत्येवं सिद्धम्, अर्थशब्दोऽपि तदर्थमेवोत्तरपदं भवति? इत्याह--`तदर्थविशेषा एव` इत्यादि| एवं मन्यते--अर्थशब्दोऽपि वृत्तौ विशेषवाची भवतीति| युक्तञ्चैतत्| तदा मात्रर्थमित्युक्ते मात्रादिभ्यो व्यावृत्तरूपं विशिष्टमेव मात्रर्थं वस्तु प्रतीयते| `अआधासः` इत्यादिना ज्ञापकस्य प्रयोजनं दर्शयति॥"
}


