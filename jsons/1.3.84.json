{
    "a": "1",
    "p": "3",
    "n": "84",
    "msknum": "946",
    "ssknum": "0",
    "balamanorama": "<<उपाच्च>> - उपाच्च । उपपूर्वादपि रमेः परस्मैपदमित्यर्थः । उत्तरसूत्रे उपादित्यस्यैवाऽनुवृत्तयेव्याङ्पर्युपेभ्यो रमे॑रिति नोक्तम् । अत्र विरमतीत्यर्थे उपरमतीति नोदाहरणम्, तस्य अकर्मकतया उत्तरसूत्रेण परस्मैपदविकल्पविधानात् । अतः सकर्मकमुदाहरति —  यज्ञदत्तमुपरमतीति । ननु विरामार्थकत्वात्कथं सकर्मकतेत्यत आह —  उपरमयतीत्यर्थ इति । ननु णिजभावात्कथमयमर्थो लभ्यते इत्यत आह —  अन्तर्भावितण्यर्थोऽयमिति । धातूनामनेकार्थत्वादिति भावः । ",
    "tattvabodhini": "<<उपाच्च>> - उपाच्च ।व्याङपर्युपेभ्यः॑ इति नोक्तम्, उत्तरसूत्रे उपेत्यस्यैवानुवृत्तिर्यथा स्यादिति ।",
    "padamanjari": " उपपूर्वो रमिर्निवृत्तिविनाशयोर्वर्तते, उपरतोऽध्ययनाद्, उपरतोनिधनादिदि। न चानयोरुभयोरप्यर्थयोः सकर्मकत्वमुपपद्यते, तत्कथं सकर्मकस्योदाहरणम्? अत आह-उपरमयति यावदिति। कथं पुनरण्यन्तो ण्यर्थे वर्तते? अत आह-अन्तर्भावितण्यर्थ इति॥",
    "kashika": "रमः इत्येव। उपपुर्वात् रमतेः प्रस्मैपदं भवति। देवदत्तम् उपरमति। जज्ञदत्तम् उपरमति। उपरमयति इति यावत्। अन्तर्भावितन्यर्थो ऽत्र रमिः। पृथग् योगकरणम् उत्तरार्थम्। अकर्मकाद् विभाषां वक्ष्यति, सा उपपूर्वादेव यथा स्यात्।",
    "sutra_vishesh": "परस्मैपदप्रकरणम् - रम्-धातोः परस्मैपदम्",
    "mahabhashyam": "",
    "sutra": "उपाच्च",
    "kaumudiNumber": "2750",
    "kaumudiText": "यज्ञदत्तमुपरमति | उपरमयतीत्यर्थः | अन्तर्भावितण्यर्थोऽयम् ॥",
    "nyaas": "`उपाच्च` इति| चकारः पूर्वापेक्षया समुच्चयार्थः| `उपरमति देवदत्तम्` इति| ननु चोपपूर्वो रमिरकर्मक एव भवति| तथा ह्रुपपूर्वस्यास्य विनाशोऽर्थो भवति; यथा-- उपरतानि, नष्टानीति गम्यते| निवृत्तिर्वा भवति, स्वाध्यायादुपरमते, निवर्तत इति गम्यते| न चास्मिन्नार्थे वर्तमानस्य सकर्मकत्वमुपपद्यते| तत्कतं सकर्मकस्योदाहरणं युज्यत इत्याह-- `उपरमयतीति यावत्` इति| एतेन ण्यर्थवृत्तितामुपरमतेर्दर्शयन् सकर्मकतामुपपादयतीति| अकर्मको हि धातुण्र्यर्थे वर्तमानः सकर्मको भवति| अथ पुनरण्यन्तस्य ण्यर्थवृत्तितोपपद्यते कथम्? स तथोक्तः| एवंविधस्य तस्य प्रयोज्येन सकर्मत्वमुपपद्यत एव|अथ किमर्थं पृथग्योगः क्रियते? `न व्याङपर्युपेभ्यो रमः` इत्येक एव योगः क्रियतामित्याह-- `पृथग्योगकरणम्` इत्यादि| गतार्थम्॥"
}


