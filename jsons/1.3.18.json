{
    "a": "1",
    "p": "3",
    "n": "18",
    "msknum": "903",
    "ssknum": "0",
    "balamanorama": "<<परिव्यवेभ्यः क्रियः>> - परि वि अव एभ्य परस्मात् क्रीञ्दातोरात्मनेपदमित्यर्थः । ञित्त्वादात्मनेपदसिद्धेः किमर्थमिदमित्यत आह —  अकत्र्रभिप्रायार्थमिति । ",
    "tattvabodhini": "",
    "padamanjari": " पर्यादय उपसर्गा गृह्यन्त इति कथं ठ्क्रियःऽ इति षष्ठी, उसर्गैरेव पर्यादिभिरर्थद्वारको विशेषणविशेष्यभावलक्षणसम्बन्धः, न च क्रियो चे उपसर्गास्तेभ्यः परं धात्वन्तरं सम्भवतीति क्रीणातेरेवात्मनेपदं भवतीति। यद्वा--पर्यादिविशेषणाय षष्ठीमनुभूयात्मनेपदसम्बन्धे ठ्क्रियःऽइति पञ्चमी सम्पद्यते, तदाह--इत्येतेभ्य उतरस्मात् क्रीणातेरिति। बहुवीति। बहवो वयः पक्षिणोऽस्मिन्निति बहुव्रीहिः, कर्मपदं चैतत्, पक्षिवाचिनो विशब्दस्य नपुंसकत्वाभावाद् विभक्त्यास्य व्यवधानात्केवलो नोदाहृतः। ननु बहुव्रीहावपि जहत्स्वार्थायां वृतौ वेरानर्थक्यम्, अजहस्त्वार्थायामपि तदर्थस्योपसर्जनत्वमिति न भविष्यति ? एवं तर्ह्युदाहरणदिगियं दर्शिता। इद तत्रोदाहरणम्-वे क्रीणासि, अत्रैकदेशविकृतस्यानन्यत्वात्प्रसङ्गः, वी क्रीणीतः- अत्रैकादेशस्य पूर्वं प्रत्यन्तवद्भावात्प्रसङ्गः॥",
    "kashika": "डुक्रिञ् द्रव्यविनिमये। ञित्वात् कर्त्रभिप्राये क्रियाफले सिद्धम् आत्मनेपदम्। अकर्त्रभिप्रायार्थो ऽयमारम्भः। परिव्यवेभ्य उत्तरस्मात् क्रीणातेरात्मनेपदं भवति। परिक्रीणीते। विक्रीणीते। अवक्रीणीते। पर्यादय उपसर्गा गृह्यन्ते तेन इह न भवति, वहुवि क्रीणाति वनम्।",
    "sutra_vishesh": "आत्मनेपदप्रकरणम् - डुक्रिञ्-धातोः आत्मेनपदम्",
    "mahabhashyam": "",
    "sutra": "परिव्यवेभ्यः क्रियः",
    "kaumudiNumber": "2684",
    "kaumudiText": "अकर्त्रभिप्रायार्थमिदम् | परिक्रीणीते - विक्रीणीते - अवक्रीणीते |",
    "nyaas": "`परिक्रीणीते` इति| `ई हल्यघोः`  [[6|4|113]]  इतीत्त्वम्| `पर्यादय उपसर्गा गृह्रन्ते` इति| कथम्? क्रिय इति सम्बन्धलक्षणा षष्ठी, न पञ्चमी-- क्रियो ये सम्बन्धिनः पर्यादय इति| अर्थद्वारश्च तेषां सम्बन्धो विशेषणविशेष्यभावलक्षणः| स चोपसर्गैरेव पर्यादिभिः सम्भवति; नान्यैरिति सामथ्र्यादुपसर्गग्रहणं भवति| `बहुवि क्रीणाति` इति| बहवो वयो यस्मिन्निति बहुव्रीहिः| विशब्दोऽत्र पक्षिणि वत्र्तते॥"
}


