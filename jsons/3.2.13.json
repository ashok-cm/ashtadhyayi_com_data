{
    "a": "3",
    "p": "2",
    "n": "13",
    "s": "स्तम्बकर्णयोः रमिजपोः ",
    "padachcheda": "स्तम्ब-कर्णयोः ७\/२ रमि-जपोः ६\/२",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  धातो: [3।1।91] ",
    "full_sutra": "",
    "siddhantakaumudi_index": "2927",
    "msknum": "1078",
    "ssknum": "0",
    "balamanorama": "<<स्तम्बकर्णयोः रमिजपोः>> - स्तम्बकर्णयोः । रम जप अनयोरकर्मकत्वात्कर्मणीति न संबध्यते । जपेः शब्दोच्चारणार्तकस्य धात्वर्थोपसङ्ग्रहादकर्मकत्वं बोध्यम् । दर्भादितृणनिचयः - स्तम्बः । सूचकः - पिशुनिः । हस्तिसूचकयोः किम्  । स्तम्बे रन्ता गौः कर्णे जपिता गुरुः, मशको वा । ",
    "tattvabodhini": "<<स्तम्बकर्णयोः रमिजपोः>> - * हस्तिसूचकयोरिति वक्तव्यम् । हस्तसूचकयोरिति । अन्यत्र तु स्तम्बे रन्ता । कर्णे जपिता ।",
    "padamanjari": " स्तम्बकर्णयो रमिजपोः॥ रमेरकर्मकत्वादिति। ननु ठ्व्याङ्परिभ्यो रमःऽ ठुपाच्चऽ इत्यत्रोदाहृतम्---देवदतमुपरमतीति? एवं मन्यते---ठनुपसर्गेऽ इति वर्तत इति। जपेश्च शब्दकर्मकत्वादिति। मन्त्रं जपतीत्यादौ तत्रैव प्रयोगदर्शनात्। कर्म न संभवतीति। केवलस्य रमेर्जपेश्च कर्माद्यशब्दात्मकमिति भावः। सूचकःऊपिशुनः। स्तम्बेरम इति। ठ्तत्पुरुषे कृति बहुलम्ऽ इत्यलुक्। कर्णे जपिता मशक इति। उपांशुशब्दायितेत्यर्थः॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "स्तम्ब कर्ण इत्येतयोः सुबन्तयोरुपपदयोर् यथासङ्ख्यं रमिजपोः धात्वोः अच्प्रत्ययो भवति। रमेः अकर्मकत्वात्, जपेः शब्दकर्मकत्वात् कर्म न सम्भवति इति सुपि इत्येतदिह अभिसम्बध्यते। हस्तिसूचकयोरिति वक्तव्यम्। स्तम्बे रमते इति स्तम्बेरमः हर्ती। कर्णे जपति इति कर्णेजपः सूचकः। हस्तिसूचकयोः इति किम्? स्तम्बे रन्ता। कर्णे जपिता मशकः।",
    "mahabhashyam": " स्तम्बकर्णयोरमिजपोः (780) (475 अच्प्रत्ययविधिसूत्रम्।। 3 । 2 । 1 आ।7) (2017 अर्थपरिसंख्यावार्तिकम्।। 1 ।।) - स्तम्बकर्णयोर्हस्तिसूचकयोः- (भाष्यम्) स्तम्बकर्णयोरित्यत्र हस्तिसूचकयोरिति वक्तव्यम्। स्तम्बेरमो हस्ती। कर्णेजपः सूचकः। स्तम्बेरन्ता कर्णे जपितेत्येवान्यत्र।। स्तम्बकर्णयोः।। 13 ।। ",
    "siddhantakaumudi": "|<!हस्तिसूचकयोरिति वक्तव्यम् !> (वार्तिकम्) ॥ स्तम्बे रमते स्तम्बेरमो हस्ती | तत्पुरुषे कृति--<{972}> इति हलन्ता <{966}> इति वा ङेरलुक् | कर्णेजपः सूचकः ॥",
    "nyaas": "`जपेः शब्दकर्मकत्वात्` इति गायत्रीं जपति;अनुवाकं जपतीत्यत्र शब्दकर्मकस्यैव प्रयोगदर्शनात्| `कर्मं न सम्भवति` इति| कर्णस्याशब्दात्मकत्वादित्यभिप्रायः|इतिकरणो हेतौ| यत एव कर्णशब्दः कर्म न सम्भवति तेन सुपीत्येतदिह सम्बध्यते,न कर्मणीति|`हस्तिसूचकयोः` इत्यादि| हस्तिसूचकग्रहणं प्रत्ययार्थस्यैव कर्त्तुर्विशेषणम्| `स्तम्बकर्णयो रमिजपोः` इति योऽयमज्विधिः स हस्तिसूचकयोः कत्र्रोर्भवतीत्येतदर्थरूपं व्याख्येयमित्यर्थः| व्याख्यानं तु-- तस्यैव विभाषाग्रहणानुवृत्तस्य व्यवस्थितविभाषात्वमाश्रित्य कत्र्तव्यम्| `स्तम्बेरमः कर्णेजपः` इति| `तत्पुरुषे कृति बहुलम्`  [[6|3|13]]  इति सप्तम्या अलुक्| `सूचकः`इति| पिशुनक इत्यर्थः॥"
}


