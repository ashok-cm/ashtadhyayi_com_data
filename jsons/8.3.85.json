{
    "a": "8",
    "p": "3",
    "n": "85",
    "s": "मातुःपितुर्भ्यामन्यतरस्याम्‌ ",
    "padachcheda": "मातुःपितुर्भ्याम् ५\/२  अन्यतरस्याम् ७\/१",
    "anuvritti": "",
    "adhikara": " पूर्वत्रासिद्धम् [8।2।1]  संहितायाम् [8।2।108]  अपदान्तस्य मूर्धन्य: [8।3।55]  इण्को: [8।3।57] ",
    "full_sutra": "",
    "siddhantakaumudi_index": "983",
    "msknum": "1641",
    "ssknum": "0",
    "balamanorama": "<<मातुःपितुर्भ्यामन्यतरस्याम्>> - पूर्वण नित्ये प्राप्ते विकल्पोऽयम् । अलुक्पक्षे विशेषमाह — मातुःपितुभ्र्यामन्यतरस्याम् ।मातृपितृभ्यामन्यतरस्याम् ।मातृपितृभ्यां स्वसे॑ति पूर्वसूत्रात्स्वसेत्यनुवर्तते । षष्ठर्थे प्रतमा । \"सहेः साडः सः\" इति सूत्रात्स इति षष्टन्तं पदमनुवर्तते ।अपदान्तस्य मूर्धन्यः॑ इत्यधिकृतम् । तदाह — आभ्यामिति । \"मातुः\"पितु॑रिति षष्ठन्ताभ्यामित्यर्थः । समासे इति ।समासेऽङ्गुलेः सङ्गः॑ इत्यतस्तदनुवृत्तेरिति भावः ।मातुःष्वसा॒॑पितुःष्वसे॑ति अलुकि षत्वे रूपम् ।मातुःस्वसा॒॑पितुःस्वसे॑त्यलुकि षत्वाभावे रूपम् । लुक्पक्षे त्विति । \"विशेषो वक्ष्यते\" इति शेषः । ",
    "tattvabodhini": "",
    "padamanjari": " एकदेशविकृतस्यानन्यत्वाद्, ठ्विसर्जनीयशर्व्यवायेऽ इत्यधिकाराच्च पूर्वेण नित्ये प्राप्ते विकल्पः । मातुः ष्वसेति । ठ्विभाषा स्वसृपत्योःऽ इति षष्ठ।ल अलुक् । रेफान्तयोरिदं ग्रहणमिति । तच्चोतरपदे स्पष्ट्ंअ पूर्वपदमपि तत्साहचर्याद्रेफान्तमेव । यद्येवम्, रेफस्य विसर्जनीये कृते तस्य ठ्वा शरिऽ इति पक्षे सत्वे कृतेऽरेफान्तत्वान्न प्राप्नोति ? अत आह---एकदेशविकृतस्यानन्यत्वादिति । यदि तु सकारान्तयोर्ग्रहणं क्रियेत, विसर्जनीयान्तयोर्न स्यात् । विसर्जनीयान्तयोस्तु ग्रहणे भ्यामि परतो निर्देशो दुर्घटः स्यात् ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "मातुर् पितुरित्येताभ्याम् उत्तरस्य स्वसृशब्दस्य अन्यतरस्यां मूर्धन्यादेशो भवति समासे। मातुःष्वसा, मातुःस्वसा। पितुःष्वसा, पितुःस्वसा। मातुः पितुः इति रेफान्तयोरेतद् ग्रहणम्। एकदेशविकृतस्य अनन्यत्वाद् विसर्जनीयान्ता सकारान्तात् च षत्वं भवति। समासे इत्येव, वाक्ये मा भूत्। मातुः स्वसा इत्येव नित्यं भवति।",
    "mahabhashyam": " मातुः पितुर्भ्यामन्यतरस्याम् ।। सान्ताभ्यां(1) च ।। सान्ताभ्यां चेति वक्तव्यम्। इहापि यथा स्यात्-मातुःष्वसा मातुःस्वसा। पितुःष्वसा पितुस्वसा (इति(2))।। मातुः पितुरिति सान्तग्रहणानर्थक्यमेकदेशविकृतस्यानन्यत्वात्।। मातुः पितुरिति सान्तग्रहणमनर्थम्।। किं कारणम्?।। एकदेशविकृतस्यानन्यत्वात्।। एकदेशविकृतमनन्यवद्भवतीति सान्तस्यापि(3) भविष्यति।। ",
    "siddhantakaumudi": "आभ्यां स्वसुः सस्य षो वा स्यात्समासे | मातुःस्वसा | मातुःष्वसा | पितुःष्वसा | पितुःस्वसा | लुक्पक्षे तु ॥",
    "nyaas": ""
}


