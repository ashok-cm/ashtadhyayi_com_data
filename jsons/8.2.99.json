{
    "a": "8",
    "p": "2",
    "n": "99",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " प्रतिश्रवणे च॥ प्रतिश्रवणमभ्युपगम इति। अङ्गीकारः। प्रतिज्ञानमिति। प्राथितस्य देयत्वेन संवादः। अत्रोभयत्रापि गतिसमासः, अर्थध्वयेऽपि प्रतिपूर्वः श्रृणोतिः प्रसिद्धः। श्रवणाभिमुख्यं चेति। अत्र ठ्लक्षणेनाभिप्रती आभिमुख्येऽइत्यव्ययीभावः। उदाहरणानि तु व्युत्क्रमेण दतानि। किमात्थ6 इति। किं ब्रूषे---इत्येतत्पृच्छति। अत्र च श्रवणाभिमुख्यं गम्यते। हन्त ते ददामि 6इति। अत्रि प्रार्थितस्य संवादो गम्यते। देवदत भोरित्यामन्त्रितम्। स यदर्थमामन्त्रितस्तच्छवणार्थं किमात्थ इति। गां मे देहि भोः, नित्यः शब्दो भनितुमर्हति, तस्मिन् तृतीये तूदाहरणे स्वाभ्युपगमो गम्यते॥",
    "kashika": "प्रतिश्रवणम् अभ्युपगमः, प्रतिज्ञानम्। श्रवणाभिमुख्यं च तत्र अविशेषात् सर्वस्य ग्रहणम्। प्रतिश्रवणे यद् वाक्यं वर्तते तस्य टेः प्लुतो भवति। मां मे देहि भोः, अहं ते ददामि3। नित्यः शब्दो भवितुमर्हति3। देवदत्त भोः, किमात्थ3।",
    "sutra_vishesh": "",
    "mahabhashyam": "",
    "sutra": "प्रतिश्रवणे च",
    "kaumudiNumber": "3618",
    "kaumudiText": "वाक्यस्य टे प्लुतोऽभ्युपगमे प्रतिज्ञाने श्रवणाभिमुख्ये च | गां मे देहि भोः | हन्त ते ददामि3 | नित्यः शब्दो भवितुमर्हति 3 | दत्त किमात्थ3 |",
    "nyaas": "प्रतिश्रुतिः प्रतिश्रवणम्| प्रतिपूर्वाच्छृणोतेर्भावे ल्युट्, `कुगति`  [[2|2|18]]  इत्यादिना तत्पुरुषः| प्रतिपूर्वस्य शणोतिर्यदा परानुग्रहो विवक्ष्यते, तदाभ्युपगमे वत्र्तते| अथ त्वविवक्षा परानुग्रहस्य, तदा प्रतिज्ञाने| यदा श्रितिः--श्रवणमिति भावसाधनेन श्रवणशब्देन प्रतिशब्दस्य `लक्षणेनाभिप्रती आभिमुख्ये`  [[2|1|13]]  इत्यव्ययीभावः क्रियते, तदा श्रवणाभिमुख्ये श्रवणं प्रति प्रवृत्त इत्यर्थः| तदिह विशेषानभिधानात्? सर्वस्मिन्? प्रतिश्रवणे वाक्यस्य टेः प्लुतो भवति| `देवदत्त भोः किमात्थ3` इति| एतच्छ्रवणाभिमुख्य उदाहरणम्| `देवतत्त भोः` इत्यामन्त्रितम्| तप्र श्रवणार्थमेवमाह--`किमात्थ3` इति| एकत्र श्रवणमुद्दिश्य प्रवृत्तत्वादभिमुखं भवति| अभ्युपगमे तूदाहरणम्--`गां मे देहि भोः, अहं ते ददामि3` इति| प्रतिज्ञाने--`नित्यः शब्दो भवितुमर्मति` इति| चकारो भाषायामित्यनुकर्षणार्थः॥"
}


