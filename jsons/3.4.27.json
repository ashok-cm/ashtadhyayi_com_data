{
    "a": "3",
    "p": "4",
    "n": "27",
    "s": "अन्यथैवंकथमित्थंसु सिद्धाप्रयोगश्चेत्‌ ",
    "padachcheda": "अन्यथा-एवम्-कथम्-इत्थम्-सु ७\/३ सिद्धाप्रयोगः १\/१ चेत् ०\/०",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  धातो: [3।1।91] ",
    "full_sutra": "",
    "siddhantakaumudi_index": "3348",
    "msknum": "1302",
    "ssknum": "0",
    "balamanorama": "",
    "tattvabodhini": "<<अन्यथैवंकथमित्थंसु सिद्धाप्रयोगश्चेत्>> - व्यर्थत्वादिति । निष्प्रयोजनत्वादित्यर्थः । तदेतद्दर्शयति — इत्थं भुङ्क्त इत्यर्थ इति । इह शाब्दबोधे विशेषसत्त्वेऽपि फलितार्थः । कथनपरतया कारमिति णमुलन्तस्य निष्फलत्वमुक्तम्, अनतिप्रयोजनत्वात् । विस्तरस्तु मनोरमादावनुसन्धेयः । शिरोऽन्यतेति । इह शिरोऽन्यथा कृत्वौदनादिकं भुङ्क्त इत्यर्थलाभाय करोतेः प्रयोग आवश्यकः । तदभावे तु भुजिक्रियागत एव प्रकारो गम्येत न तु शिरसोऽन्यथाकरणम्, अतः करोतेः प्रयोगार्हत्वमस्तीति णमुलन्तः करोतिरिह न प्रयुज्यत इति भावः ।",
    "padamanjari": " कथं पुनरसौ सिद्धाप्रयोग इति । सिद्ध ओदन इत्यादौ सिद्धशब्दो निष्पन्नवचनः, ततश्च सिद्धश्चेदप्रयोगः कथमप्रयुज्यमानाततो णमुल्विधिरिति प्रश्नः । ठ्सिद्धे सत्यारम्भोनियमार्थःऽ इतिवत्प्राप्तवचनः सिद्धशब्द इत्युतरम् । निर्थकत्वादिति । निष्प्रयोजनत्वात् । एवमेवेति । निरर्थक एव सन्नित्यर्थः । एतदेव स्फोरयति---अन्यथा भुङ्क्त इति । यावानर्थ इति । उदाहरणेष्वनुप्रयोगेषु या क्रिया तत्प्रकारवचना अत्रान्यथादयः । अन्यथा कृत्वा शिरो भुङ्क्त इति । अत्र तु विना करोतिना शिरसोऽन्यथाकरणं न प्रतीयते, भुजिक्रियागत एव प्रकारे गम्यते, अतोऽवश्यं प्रयोज्यः करोतिः ॥",
    "laghusiddhantakaumudi_index": "890",
    "laghusiddhantakaumudi": "अथ विभक्तयर्थाः",
    "kashika": "कृञः इत्येव। अन्यथादिषु उपपदेसु कृञो णमुल् प्रत्ययो भवति, सिद्धाप्रयोगश्चेत् करोतेर् भवति। कथं पुनरसौ सिद्धाप्रयोगः? निरर्थकत्वान् न प्रयोगम् अर्हति इति एवम् एव प्रयुज्यते। अन्यथा भुङ्क्ते इति यवानर्थस्तावानेव अन्यथाकारं भुग्क्ते इति गम्यते। अन्यथाकारं भुङ्क्ते। एवङ्कारं भुङ्क्ते। कथङ्कारं भुङ्क्ते। इत्थंकारं भुङ्क्ते। सिधाप्रयोगः इति किम्? अन्यथा कृत्वा शिरो भुङ्क्ते।",
    "mahabhashyam": "",
    "siddhantakaumudi": "एषु कृञो णमुल् स्यात् सिद्धः अप्रयोगोऽस्य एवम्भूतश्चेत् कृञ् | व्यर्थत्वात्प्रयोगानर्ह इत्यर्थः | अन्यथाकारम् | एवङ्कारम् | कथङ्कारम् | इत्थङ्कारं भुङ्क्ते | इत्थंभुङ्क्ते इत्यर्थः | सिद्धेति किम् | शिरोऽन्यथा कृत्वा भुङ्क्ते ॥",
    "nyaas": "`सिद्धाप्रयोगः` इति| सिद्धोऽप्रयोगो यस्य स तथोक्तः| `निरर्थकत्वात्` इत्यादि| अभिधेयाभावात् प्रयोजनाभावाद्वा निरर्थकत्वम्| `एवमेव` इति| निरर्थकत्वमेवेत्यर्थः| `अन्यथा भुङ्क्ते` इत्यादिना तदेवानर्थकत्वं चेतसि कृत्वा सिद्धाप्रयोगतां दर्शयति| अन्यथा भुङ्क्ते इति यावानेवार्थः करोतावप्रयुज्यमाने गम्यते तावानेवार्थः करोतावप्रयुज्यमाने गम्यते तावानेवार्थोऽन्यथाकारं भुङ्क्त इति करोतौ प्रयुज्यमानेऽपि| तस्मादनर्थकः करोतिः| कथं पुनः प्रयुज्यमान एवानर्थको भवति? अन्यथादयएते प्रकारवचनाः, ते यदानुप्रयोगधातोरर्थस् प्रकारमाचक्षते तदा कृञपि तैर्विशेष्यमाणस्तदीयप्रकारमाचष्टे, गचान्यत एवावगत इत्यनर्थको भवति| यद्येवम्, अवगतार्थत्वात् तस्य प्रयोगो न प्राप्नोति? नैवम्; अवगतार्थमपि प्रयोगो दृश्यते-- अपूपौ द्वावानय, पचाम्यहमिति|`अन्यथा कृत्वा शिरो भुङ्क्ते` इत्यत्रान्यथाशब्देन पदान्तरस्य शिरसः प्रकारमाख्यायते| स विना करोतिना नावगम्यते| यदि हि करोतिर्न प्रयुज्येत, भुजिक्रियागत एव प्रकारोऽन्यथालक्षणः प्रतीयतेत, न शिरोगतः| शिरसस्तु भुज्यमानतैवावगम्येत| तस्मान्नात्र करोतिः शिद्धाप्रयोगः॥"
}


