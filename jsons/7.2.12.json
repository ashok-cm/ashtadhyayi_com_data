{
    "a": "7",
    "p": "2",
    "n": "12",
    "s": "सनि ग्रहगुहोश्च ",
    "padachcheda": "सनि ७\/१ ग्रहगुहोः ६\/२ च ०\/०",
    "anuvritti": "",
    "adhikara": " अङ्गस्य [6।4।1] ",
    "full_sutra": "",
    "siddhantakaumudi_index": "2610",
    "msknum": "836",
    "ssknum": "0",
    "balamanorama": "<<सनि ग्रहगुहोश्च>> - सनि ग्रहगुहोश्च । चकारात्श्र्युकः किती॑त्यत उक इत्यनुकृष्यते, न तु श्रयतिः, तस्यसनीवन्तर्धे॑ति विकल्पस्य वक्ष्यमाणत्वात् ।नेड्वशि कृती॑त्यतो नेडिति स इति स्थिते सनः कित्त्वात्ग्रहीज्ये॑ति रेफस्य संप्रसारणमृकार इत्यर्थः । ननु गृह् स इति स्थिते हस्य ढत्वे भष्भावापेक्षया परत्वात्कत्वे सस्य षत्वे च कृते झषन्तत्वाऽभावे कथं भष्भाव इत्यत आह —  सनः षत्वस्येति । कत्वस्याऽसिद्धत्वादित्येव सुचवचम् । जिघृक्षतीति । गृह् स इति स्थिते हकारादिणः परस्य षत्वं परत्वात् प्राप्तं, तस्याऽसिद्धत्वात् हस्य ढत्वे भष्भावः, ततः कत्वे कात्परस्य षत्वमिति क्रम इतिभावः । गुहेः जुघुक्षतीत्युदाहार्यम् । उगन्तात् - - बुभूषति । अत्रश्र्युकः किती॑त्यनेन तु न सिध्यति, तत्र कित एव निषेधात् । परत्वादिडागमेइको झ॑लित्यस्याऽप्राप्तेः । स्पष्टं चेदं शब्देन्दुशेखरे । सुषुप्सतीति । सनः कित्त्वात्वचिस्वपी॑ति संप्रसारणं, लघूपधगुणाऽभावश्च ।",
    "tattvabodhini": "<<सनि ग्रहगुहोश्च>> - सनि ग्रहगुहोश्च । ग्रहेर्नित्यं, गुहेर्विकल्पेन प्राप्ते निषेधोऽयम् । सनः षत्वस्यासिद्धत्वाद्भष्भाव इति । रकुत्वस्याऽसिद्धत्वाद्भष्भाव इत्येव सुवचम् । केचित्तु ढत्वे सति भष्भाव इत्यध्यहारेण योजयन्ति । तथा च जगृह् स इति स्थिते इणः परत्वेन सस्य षत्वं प्राप्तं,तस्याऽसिद्धत्वाड्ढत्वे भष्भावः । ततश्च कत्वे कवर्गात्परस्य षत्वमिति विधिक्रमः । अन्ये तु षत्वे ढत्वे च कृते पश्चाद्भष्भावे कर्तव्ये सकारपरत्वाऽभावाद्भष्भावो न स्यादित्याशङ्कायां सनः षत्वस्याऽसिद्धत्वादिति ग्रन्थः प्रवृत्त इति कार्याऽसिद्धपक्षावलम्बनेन व्याचक्षते । जिघृक्षतीति । गुहेर्जुघुक्षति । सूत्रे चकारात्श्र्युकः किती॑ त्यत उक इत्यनुकृष्यते । उगन्तात्- बुभूषति । लुलूषति । श्रयतिस्तु नाऽनुकृष्यते, तस्यसनीवन्तर्धे॑ति विकल्पविधानात् ।",
    "padamanjari": "  चकार उगनुकर्षणार्थः । न च इको झल् इति सनः कित्वात् उगन्तानां पूर्वेणैव सिद्धिः किं कारणम् झलादौ सनः कित्वम्, न चान्तरेणेटट्प्रतिषेधं सन् झलादिर्भवति, तेन येषु प्रकृत्याश्रयः प्रतिषेधो नास्ति, तेष्वनेनैवेटि प्रतिषिद्धे झलचादित्वे सनः कितवमित्येष क्रमः । जिधृक्षतीति । रुदविद इत्यादिना सनः कित्त्वम्, ग्रहिज्यादिसूत्रेण तम्प्रसारणम्, हो ढः, षढो कस्सि, एकोचो बशो भष् । जुघुक्षतीति । गुहू संवरणे, स्वरितेत्, हलन्ताच्च इति सनः कित्वम् । अथ चकारेणोगिदिव श्रयतिरपि कस्मान्नानुकृष्यते अत आह - श्रिस्वृयूर्ण्वित्यादि ॥",
    "laghusiddhantakaumudi_index": "713",
    "laghusiddhantakaumudi": "",
    "kashika": "ग्रह गुह इत्येतयोः उगन्तानां च सनि प्रत्यये परतः इडागमो न भवति। जिघृक्षति। जुघुक्षति। उगन्तानां च रुरूषति। लुलूषति। सनीवन्तर्धभ्रस्जदम्भुश्रिस्वृयूउर्णुभरज्ञपि सनाम् [[7|2|49]] इति विकल्पविधानात् श्रयतिरत्र न अनुकृस्यते। ग्रहेर् नित्यं प्राप्तः। गुहेः ऊदित्वाद् विकल्पः।",
    "mahabhashyam": "",
    "siddhantakaumudi": "ग्रहेर्गुहेरुगन्ताच्च सन इण्न स्यात् | ग्रहिज्या--- <{2412}> इति संप्रसारणम् | सनः षत्वस्यासिद्धत्वाद्भष्भावः | जिघृक्षति | सुषुप्सति ॥",
    "nyaas": "ग्रहेः सनि चित्यमिटि प्राप्ते गुहेरप्यूदित्त्वात्? `स्वरति`  [[7|2|44]]  इत्यादिसूत्रेण विकल्पे प्राप्तेऽस्यारम्भः| चकारः `उकः`  [[7|2|11]]  इत्यनुकर्षणार्थः| ननु च `इको झल्`  [[1|2|9]]  इत्युगन्तानां किदेव सन्? तत्र पूर्वेणैव प्रतिषेधः सिद्धः किमुक इत्यनुकर्षणार्थेन चकारेण? नैतदस्ति; न हीट्प्रतिषेधमन्तरेण सनो झलादित्वमुपपद्यते, कुतः कित्त्वम्! अनेन त्विटि प्रतिषिद्धे झलादित्वं सनो जायते, पश्चाद्गुणप्रतिषेधार्थं कित्त्वमिति क्रमः| `जिघृश्रति` इति| `रुदविद`  [[1|2|8]]  इत्यादिना सनः कित्त्वे सति ग्रह्रादि  [[6|1|16]]  सूत्रेण सम्प्रसारणम्, `हो ढः`  [[8|2|31]]  इति ढत्वम्, `षढोः कः सि`  [[8|2|41]]  इति कत्वम्, `इण्कोः`  [[8|2|57]]  इति षत्वम्, `एकाचो वशो भष्`  [[8|2|37]]  इत्यादिना भष्भावेन गकारस्य घकारः, द्विर्वचनम्, अभ्यासकार्यम्| `जुधुक्षति` इति| `रुदविद`  [[1|2|8]]  इत्यादिना सनः कित्त्वे सति ग्रह्रादि  [[6|1|16]]  सूत्रेण सम्प्रसरणम्, `हो ढः`  [[8|2|31]]  इति ढत्वम्, `षढोः कः सि`  [[8|2|41]]  इति कत्वम्, द्विर्वचनम्, अभ्यासकार्यम्| `जुघुक्षते` [`जुधुक्षति`--काशिका, पदमञ्जरी च] इति| `गुहू संवरणे` (धातुपाठः-896), `पूर्ववत्सनः`  [[1|3|62]]  इत्यात्मनेपदम्| `रुरूषति` इति| `अज्झनगमां सनि`  [[6|4|16]]  इति दीर्घः| अथ चकारेण यथेगन्तमनुकृष्यते, तथा चैकयोगनिर्दिष्टः श्रयतिरप्यनुकृष्येत? इत्यत आह--`श्रिस्वृयूर्णुरभज्ञपि` इत्यादि| श्रयतेः `सनीदन्तर्घ`  [[7|2|49]]  इतीटो विकल्पं विधास्यतीत्यतस्तस्येहानुवत्तिरपार्थिकेति नानुकृष्यते|"
}


