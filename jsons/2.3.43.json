{
    "a": "2",
    "p": "3",
    "n": "43",
    "msknum": "1381",
    "ssknum": "0",
    "balamanorama": "<<साधुनिपुणाभ्यामर्चायां सप्तम्यप्रतेः>> - शादुनिपुणाभ्याम् । शेषषष्ठपवादः । मातरिसाधुरिति । हितकारीत्यर्थः । निपुणो वेति । मातरि कुशल इत्यर्थः ।शुश्रूषाया॑मिति शेषः । निपुणो राज्ञ इति । साधुशब्दप्रयोगे तु अर्चा विनापि सप्तमी भवत्येव,साध्वसाधुप्रयोगे चे॑त्युक्तेः । इह साधुग्रहणं तु अर्चायां प्रत्यादियोगे सप्तमीनिवृत्त्यर्थम् ।अप्रत्यादिभिरिति । प्रति, परि, अनु एतैर्योगे सति साधुनिपुणाभ्यां योगेऽपि न सप्तमीति भावः । ",
    "tattvabodhini": "<<साधुनिपुणाभ्यामर्चायां सप्तम्यप्रतेः>> - साधुनिपुणाभ्यामर्चायां ।पुण कर्मणि शुभे॑ अस्मान्निपूर्वादिगुपधलक्षणः कः ।अर्च पूजायाम् अस्मार्द्भौवीदिकात्गुरोश्च हलः॑ इत्यप्रत्यये टाप् । चौरादिकात्तुण्यासश्रन्थ — -॑ इति युचि — अर्चनेति स्यात् । निपुणो राज्ञ इति । साधुशब्दप्रयोगे त्वर्चां विना सप्तमी भवत्येव,साध्वसाधुप्रयोगे च॑इति वार्तिकात् । अप्रत्यादिभिरिति वक्तव्यम्॥ अप्रत्यादिभिरिति ।लक्षणेत्थम् — -॑ इति सूत्रोपात्ताः प्रत्यादयः ।",
    "padamanjari": " साधुनिपुणाभ्यामर्चायां सप्तम्यप्रतेः॥ साधुशब्दः ठ्कृवापाजिमिऽ इत्युणन्तः, ठ्पुण कर्मणि शुभेऽ इत्यस्मान्निपूर्वात् ठिगुपपधऽ इति के, निपुण इति भवति। ठर्च भाव्यम्ऽ इत्यस्माद्भौवादिकात्ठ्गुरोश्च हलःऽ इत्यकारः, चौरादिकातु युचा भाव्यम्। अप्रतेरित्यत्र प्रयोग इत्यध्याहार्यम्, तदाह---न चेत्प्रतिः प्रयुज्यत इति साधुर्मृत्यो रा5 इति। पूर्वमेवैतद् दूषितमुपपादितं च। निपुणः पुत्रो मातुरिति तु ततत्वकथने न्याय्यं प्रत्युदाहरणम्॥",
    "kashika": "साधु निपुण इत्येताभ्याम् योगे ऽर्चायां गम्यमानायां सप्तमी विभक्तिर् भवति, न चेत् प्रतिः प्रयुज्यते। मातरि साधुः। पितरि साधुः। मातरि निपुणः। पितरि निपुणः। अर्चायाम् इति किम्? साधुर्भृत्यो राज्ञः। तत्त्वकथने न भवति। अप्रतेः इति किम्? साधुर् देवदत्तो मातरं प्रति। अप्रत्यादिभिरिति वक्तव्यम्। साधुर्देवदत्तो मातरम् परि। मातरमनु।",
    "sutra_vishesh": "",
    "mahabhashyam": " साधुनिपुणाभ्यामर्चायां सप्तम्यप्रतेः 501 (320 उपपदसप्तमीसूत्रम् ।। 2।3।2 आ.15) (न्यूनतापूर्त्यधिकरणम्) (1520 वार्तिकम् ।। 1 ।। ) (- अप्रत्यादिभिः - ) (भाष्यम्) अप्रत्यादिभिरिति वक्तव्यम्। इहापि यथा स्यात्--(साधुर्देवदत्तो मातरं प्रति।) मातरं परि। मातरमनु। साधु ।। 43 ।। ",
    "sutra": "साधुनिपुणाभ्याम् अर्चायां सप्तम्यप्रतेः",
    "kaumudiNumber": "640",
    "kaumudiText": "आभ्यां योगे सप्तमी स्यादर्चायाम् न तु प्रतेः प्रयोगे | मातरि साधुर्निपुणो वा | अर्चायां किम् ? निपुणो राज्ञो भृत्यः | इह तत्त्वकथने तात्पर्यम् ॥ |<!अप्रत्यादिभिरिति वक्तव्यम् !> (वार्तिकम्) ॥ साधुर्निपुणो वा मातरं प्रति पर्यनु वा ॥",
    "nyaas": "`{अप्रत्यादिभिरहित वक्तव्यम्` इति वृत्तौ पाठः|} अप्रत्यादेरिति वक्तव्यम्` इति| के पुनः प्रत्यादयः? येषां `लक्षणेत्थम्भूताख्यान`  [[1|4|89]]  इत्यादिना कर्मप्रवचनीयसंज्ञा विहिता ते प्रतिपर्यनवः इत्यादयः॥प्रसितशब्दोऽयं गुणवचनोऽप्यस्ति-- प्रकृष्टः सितः प्रसितः, क्रियाशब्दोऽप्यस्ति-- `षिञ् बन्धने` (धातुपाठः-1477) इत्यस्य प्रपूर्वसय् निष्ठायां व्युत्पाद्यते, तत्रेहोत्सुकशब्देन क्रियाशब्देन साहचर्यात् क्रियाशब्दो विज्ञायत इत्यत आह-- `प्रसितः प्रसक्तः` इति| `यस्तत्र नित्यमेवाबद्धः स प्रसितशब्देनोच्यते` इति| आबद्ध इवाबद्धः, यो हि यत्र प्रसक्तः स तत्राबद्ध इव भवति| `केशैः प्रसितः, केशेषु प्रसितः` इत्यादि| प्रसितत्वमुत्सुकत्वञ्च केशविषयमिति `सप्तम्यधिकरणे`  [[2|3|36]]  इत्येव सिद्धा सप्तमी पक्षे तृतीयाविधानार्थ वचनम्॥"
}


