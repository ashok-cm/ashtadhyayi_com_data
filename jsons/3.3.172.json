{
    "a": "3",
    "p": "3",
    "n": "172",
    "s": "शकि लिङ् च ",
    "padachcheda": "शकि ७\/१ लिङ् १\/१ च ०\/०",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  धातो: [3।1।91] ",
    "full_sutra": "",
    "siddhantakaumudi_index": "2823",
    "msknum": "991",
    "ssknum": "0",
    "balamanorama": "<<शकि लिङ् च>> - शकि लिङ् च । \"शक्\" इति भावे क्विबन्तम् । शक्तौ गम्यमानायामित्यर्थः । भारं त्वं वहेरिति । वोढुं शक्त इत्यर्थः ।माङि लु॑ङिति व्याख्यातमपि क्रमप्राप्तं विशेषविवक्षया पुनः स्मार्यते । ननु सर्वलकारापवादोऽयमित्युक्तम्, एवं सति मा भवतु मा भविष्यतीति कथमिति शङ्क्यते  —  कथमिति । परिहरति —  नायं माङिति । किंत्विति । ङकारानुबन्धविधिर्मुक्तस्यापि अव्ययेषु पाठादिति भावः । नच माशब्दमादाय मा भवत्वित्यादिप्रयोगसत्त्वेमाङि लु॑ङिति व्यर्थमिति वाच्यं, सर्वलकारविषये \"न माङ्योगे\" इत्यडाड्रहितलुङन्तप्रयोगार्थं तदावश्यकत्वात् । ",
    "tattvabodhini": "",
    "padamanjari": " प्रकृत्यर्थविशेषणमिति । नोपपदम्, ठ्क्षय्यजय्यौ शक्यार्थेऽ इति लिङ्गात्, उपपदत्वे हि केवलौ क्षय्यजय्यौ शक्यार्थे न सम्भवतः । भवान्खलु शक्त इति वाक्यशेषः सर्वेषु योज्यः । लिङ बाधा मा भूदिति । स्त्रियाः परेण वासरूपविधेरनित्यत्वाल्लिङ बाधाशङ्का । ठ्पराजेसोढःऽ इत्यत्रासोढो योऽर्थः----सोढुंअ न शक्यत इति । शक्यार्थे क्तप्रत्ययो व्याख्यातः स ठ्कृत्यल्युटो बहुलम्ऽ इति वा, वासरूपविधिना वा समर्थनीयः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "शकि इति प्रकृत्यर्थविशेषणम्। शक्नोत्यर्थोपाधिके धात्वर्थे लिङ् प्रत्ययो भवति, चकारात् कृत्याश्च। भवता खलु भारो वोढव्यः, वहनीयः, वाह्रः। भवान् खलु भारं वहेत्। भवानिह शक्तः। सामान्यविहितानां पुनर् वचनम् लिङा बाधा मा भूतिति।",
    "mahabhashyam": "",
    "siddhantakaumudi": "शक्तौ लिङ् स्यात् चात्कृत्याः | त्वं भारं वहेः | माङि लुङ् <{2219}> मा कार्षीः | कथं मा भवतु मा भविष्यतीति | नायं माङ् किंतु माशब्दः ॥",
    "nyaas": "`प्रकृत्यर्थविशेषणञ्चैतत्`| पूर्वेणाभिप्रायेणोपपदनिरासार्थमिदमुच्यते| `जीव्यात्िति|`स्कोः` [[8|2|29]]  इति सलोपः| अथ किमर्थं लिङग्रहणम्, `लोट् च` [[3|3|162]]  इत्येव सिद्धम्, चकारेण ह्रनुकृष्यमाणो लिङपि भविष्यति? नैवं शक्यम्; यथैव हि चकारेण लिङनुकृयते तथा कृत्या अप्यनुकृष्येरन्| ननु निवर्तिष्यन्ते कृत्याः, तेषु निवृत्तेषु लिङ एवानुकर्षणार्थश्चकारो भविष्यति? सत्यमेतत्; एवं यदि तेषां निवृत्तिर्विज्ञास्यते लिङोऽपि निवृत्तिः स्यात्| व्याख्यानादनुवर्तिष्यत इति चेदेवमपि प्रतिपत्तिगौरवं स्यात्| तस्मात् प्रतिपत्तिगौरवपरीहारार्थं यथान्यासमेव न्याय्यम्| अत्र विध्यादिसूत्रे  [[3|3|161]]  एवाशीग्र्रहणं कस्मान्न कृतम्, एवं हि लिङलोटोग्र्रहणं न कृतं भवति? नै शक्यम्; विध्यादिसूत्रे पाठे सति `स्मे लोट्`  [[3|3|165]]  इत्येवमादिभिः परत्वाद्बाधा स्यात्| इहतु क्रियमाणे परत्वादेष योगस्तेषां बाधको भविष्यतीति न भवत्येष दोषप्रसङ्ग| अवश्यञ्चोत्तरार्थमाशीग्र्रहणं कत्र्तव्यम्-- `क्तिच्क्तौ च संज्ञायाम्`  [[3|3|174]]  इत्याशिषि यथा स्याताम्॥|"
}


