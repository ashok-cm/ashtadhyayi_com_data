{
    "a": "6",
    "p": "3",
    "n": "61",
    "msknum": "1652",
    "ssknum": "0",
    "balamanorama": "<<इको ह्रस्वोऽङ्यो गालवस्य>> - इको ह्यस्वो । अङ्य इति च्छेदः । ग्रामणीपत्र इति । कर्मधारयः, षष्ठीसमासो वा । नीधातोरीकारोऽयं, नतु ङीप्प्रत्यय इति भावः । ननु गालवग्रहणस्य विकल्पार्थकत्वं किं न स्यादित्यत आह — अन्यतरस्यामित्यनुवृत्तेरिति । इयङुवङ्भाविनामिति । तदर्हाणामित्यर्थः । श्रीमदः भ्रूभङ्ग इति । श्रीभ्रूशब्दौ अजादिप्रत्यये परे इयङुवङ्र्हाविति भावः । शुक्लीभाव इति । अभूततद्भावे च्विप्रत्यये \"अस्य च्वौ\" इति ईत्त्वम् । \"च्वौ\" इति दीर्घः । ऊर्यादिच्विडाचश्चे॑ति निपातत्वादव्ययत्वमिति भावः । अभ्रूकुंसादीनामिति । भ्रूशब्दस्य उवङ्भावितया ह्यस्वनिषेधो यः प्राप्तः स नेत्यर्थः । अकारोऽनेनेति ।अ भ्रूकुंसादीना॑मिति वार्तिके \"अ\" इति लुप्तप्रथमाकं पृथक्पदम् । तथा च भ्रूकुंसादीनामवयवो यो भ्रूशब्दस्तस्य अकारोऽन्तादेशः स्यादिति व्याख्यानान्तरमित्यर्थः । भ्रुवा कुंसो भाषणमिति । तत्तदर्थज्ञापनमित्यर्थः ।भ्रुकुंसश्च भ्रुकुंसश्च भ्रूकुसश्चेति नर्तकः॑ इत्यमरः,भ्रकुटिर्भ्रुंकुटिर्भ्रूकुटिः स्त्रियामि॑ति च ।",
    "tattvabodhini": "",
    "padamanjari": "  ग्रामणिपुत्र इति । सत्सूद्विष इत्यादिना क्विप्, अग्रग्रमाभ्यान्नयतेः इति णत्वम् । गार्गीपुत्र इति । गार्ग्यशब्दाद् यञश्च इति ङीप् यस्येति च, हलस्तद्धितस्य ।  कारीषगन्धीपुत्र इति । ष्यङः संप्रसारणम् संप्रसारथणस्यः इति दीर्घः । काण्डीभूतमिति । ऊर्यादिज्विडाश्च इति निपातसंज्ञायामव्ययत्वम् । स्त्रीवेषधारी नर्तकः पुस्षः भ्रुकुअंसः ।  इहालाबुकर्कन्धुजम्बुफलमिति फलशब्द उतरपदे जम्ब्वा ह्रस्वत्वम्, द्वन्द्वे जम्ब्वामुतरपदे कर्कन्ध्वा ह्रस्वत्वम्, अलाब्वास्तु न प्राप्नोति, कर्कन्ध्व अनुतरपदत्वात् एवं तर्ह्येवं विग्रहः करिष्यते - अलाबूश्च कर्कन्धूश्च अलाबुकर्कन्धवौ, ते च जम्बूश्च अलाबुकर्कन्धुजम्ब्वः, तासां फलमलाबुकर्कन्धुजम्बुफलमिति, एवमपि जम्ब्वाः पूर्वनिपातः प्राप्नोति । एवं कर्कन्धुजम्ब्वोरपि द्वन्द्वे द्रष्टव्यम् । जम्बुशब्दो जम्बुशब्दो राजदन्तादिषु द्रष्टव्यः ॥",
    "kashika": "इगन्तस्य अङ्यन्तस्य उत्तरपदे ह्रस्वः भवति गालवस्य आचर्यस्य मतेन अन्यतरस्याम्। ग्रामणिपुत्रः ग्रामणीपुत्रः। ब्रह्मबन्धुपुत्रः, ब्रह्रबन्धूपुत्रः। इकः इति किम्? खट्वापादः। मालापादः। अङ्यः इति किम्? गार्गीपुत्रः। वात्सीपुत्रः। गालवग्रहणं पुजार्थम्। अन्यतरस्याम् इति हि वर्तते। व्य्वस्थितविभषा च इयम्। तेन इह न भवति, कारीषगन्धीपुत्रः इति। इयङुवङ्भाविनाम् अव्ययानां च न भवति। श्रीकुलम्। भ्रूकुलम्। काण्दीभूतम्। वृषलीभूतम्। भ्रूकुंसादीनां तु भवत्येव। भ्रुकुंसः। भ्रुकुटिः। अपर आह। भ्रुकुंसादीनाम् अकारो भवति इति वक्तव्यम्। भ्रकुंसः। भ्रकुटिः।",
    "sutra_vishesh": "",
    "mahabhashyam": " इको ह्रस्वोऽङ्यो गालवस्य (2920) (ह्रस्वाधिकरणम्) (6458 उपसंख्यानवार्तिकम् ।। 1 ।।) - इको ह्रस्वत्वमुत्तरपदमात्रे - इको ह्रस्वत्वमुत्तरपदमात्रे वक्तव्यम् । इहापि यथा स्यात् --- अलाबुकर्कन्धुदृन्भुफलम् --- इति । किं पुनः कारणं न सिध्यति ? (6459 उपसंख्यानफलबोधकवार्तिकम् ।। 2 ।।) - सर्वान्ते लोकविज्ञानम् - लोकविज्ञानाद्धि यदेतत् सर्वान्त्यं पदं तस्मिन् पूर्वपदस्य ह्रस्वत्वं स्यात् ।। (उपसंख्यानानर्थक्यबोधकभाष्यम्) अथवा एवं विग्रहः करिष्यते --- अलाबूश्च कर्कन्धूश्च --- अलाबुकर्कन्ध्वौ, अलाबुकर्कन्ध्वौ च दृन्भूश्च --- अलाबुकर्कन्धुदृन्भ्वः, अलाबुकर्कन्धुदृन्भूनां फलं --- अलाबुकर्कन्धुदृन्भुफलम् --- इति । यद्येवं दृन्भ्वाः पूर्वनिपातः प्राप्नोति । राजदन्तादिषु पाठः करिष्यते ।। (उपसंख्यानानर्थक्ये प्रकारान्तरबोधकभाष्यम्) अथवा एवं विग्रहः करिष्यते --- दृन्भ्वाः फलं --- दृन्भुफलं, कर्कन्धूश्च दृन्भुफलं च --- कर्कन्धुदृन्भुफलम्, अलाबूश्च कर्कन्धुदृन्भुफलं च --- अलाबुकर्कन्धुदृन्भुफलमिति । एवमपि फलेनाकृतोऽभिसंबन्धो भवति । नैष दोषः । प्रत्येकं फलशब्दः परिसमाप्यते ।। (6460 प्रतिषेधोपसंख्यानवार्तिकम् ।। 3 ।।) ?B- इयङुवङव्ययप्रतिषेधः - इयङुवङ्भाविनामव्ययानां च प्रतिषेधो वक्तव्यः । श्रीकुलम्, भूकुलम् । काण्डीभूतम्, कुड्यीभूतम् --- वृषलकुलम् ।। (पर्युदासभाष्यम्) अभ्रूकुंसादीनामिति वक्तव्यम् । भ्ररुकुंसः,भ्ररुकुंसः। भ्ररुकुटिः, भ्ररुकुटिः। अपर आह --- अकारो भ्रूकुंसादीनामिति वक्तव्यम् । भ्रकुंसः । भ्रकुटिः ।। ",
    "sutra": "इको ह्रस्वोऽङ्यो गालवस्य",
    "kaumudiNumber": "999",
    "kaumudiText": "इगन्तस्याङ्यन्तस्य ह्रस्वो वा स्यादुत्तरपदे | ग्रामणिपुत्रः ग्रामणीपुत्रः | इकः किम् | रमापतिः | अङ्यः इति किम् | गौरीपतिः | गालवग्रहणं पूजार्थम् | अन्यतरस्यामित्यनुवृत्तेः ॥ |<!इयङुवङ्भाविनामव्ययानां च नेति वाच्यम् !> (वार्तिकम्) ॥ श्रीमदः | भ्रूभङ्गः | शुक्लीभावः ॥ |<!अभ्रुकुंसादीनामिति वक्तव्यम् !> (वार्तिकम्) ॥ भ्रुकुंसः | भ्रुकुटिः | भ्रूकुंसः | भ्रूकुटिः | अकारोऽनेन विधीयत इति व्याख्यान्तरम् | भ्रकुंसः | भ्रकुटिः | भ्रुवा कुंसो भाषणं शोभा वा यस्य स स्त्रीवेषधारी नर्तकः | भ्रुवः कुटिः कौटिल्यम् ॥",
    "nyaas": "`ग्रामणिपुत्रः` इति| ग्रामं नयतीती `सत्यूद्विष`  [[3|2|61]]  इत्यादिना क्विप्| `अग्रग्रामाभ्याञ्च नयतेः` (कात्या|वा|5064) इति णत्वम्| `गार्गीपुत्रः` इति| `यञश्च`  [[4|1|16]]  इति गाग्र्यशब्दान्ङीप्, `यस्येति च`  [[6|4|148]]  इत्यकारस्य लोपः, `हलस्तद्धितस्य`  [[6|4|150]]  इति यकारस्य च| अथ दिकल्पार्थमेव गालवग्रहणं कस्मान्न भवति? इत्याह--`अन्यतरस्याम्` इत्यादि| `कारीषगन्धीपुत्रः` इति| करीषगन्ध्यायायः पुत्र इति षष्ठीसमासः `ष्यङः सम्प्रसारणम्`  [[6|1|13]]  इत्यादिना सम्प्रसारणम्, `सम्प्रसारणाच्च`  [[6|1|104]]  इति परपूरवत्वम्, `हलः`  [[6|4|2]]  (इति) सम्प्रसारणस्य दीर्घः| `इयङुवङ्भाविनाम्` इत्यादि| इयङुवङौ भाविनौ येषां ते तथोच्यन्ते| `श्रीकुलम्` इति| इयङ्भाविन उदाहरणम्| `भ्रूकुलम्` इति| उवङ्भाविनश्च| `कण्डीभूतम्, वृषलीभूतम्` इति| अवप्ययानाम्| काण्डवृषलशब्दाभ्यां `अभूततद्भावे`  [[5|4|50]]  इत्यादिना च्विः, `अस्य च्वौ`  [[7|4|32]]  इतीत्वम्| `भ्रूकुंसः` इति| भ्रूश्चासौ कुंसश्चेति विशेषणसमासः| एवं `भ्रुकुटिः` इत्यत्रापि| `वक्तव्यम्` इति| व्याख्येयमित्यर्थः| तत्रेदं व्याख्यानम्--पृषोदरादित्वाद्भ्रुकुंसादीनामकारो भविष्यतीति॥"
}


