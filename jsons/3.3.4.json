{
    "a": "3",
    "p": "3",
    "n": "4",
    "s": "यावत्पुरानिपातयोर्लट् ",
    "padachcheda": "यावत्-पुरा-निपातयो: ७\/२ लट् १\/१",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  धातो: [3।1।91]  भविष्यति [3।3।3] ",
    "full_sutra": "",
    "siddhantakaumudi_index": "2783",
    "msknum": "980",
    "ssknum": "0",
    "balamanorama": "<<यावत्पुरानिपातयोर्लट्>> - यावत्पुरा । यावत् पुरा इति द्वे पदे । अनयोः प्रयुज्यमानयोर्लट् स्यादित्यर्थः । लुडादेरपवादः । निश्चयं द्योतयत इति ।यावत्तावच्च साकल्येऽवधौ मानेऽवधारणे॑इत्यमरः । यावद्दास्यते तावद्भोक्ष्यते इति । यत्परिणमाणकं तत्परिमाणकमित्यर्थः ।यत्तदेतेभ्यः परिमाणे वतु॑बिति वतुबन्तत्वेन निपातत्वाऽभावान्न लडिति भावः । करणभूतयेति ।पुरा यास्यती॑ति प्रत्युदाहरणान्तरम् । पुर्शब्दस्य पुरेति तृतीयान्तमिदम् । तत्स्फोरणाय करणभूतयेत्युक्तम् ।",
    "tattvabodhini": "<<यावत्पुरानिपातयोर्लट्>> - यावत्पुरा । लक्षमप्रतिपदोक्तपरिभाषाऽनित्येति निपातग्रहमेन ज्ञाप्यते । यावद्भुङ्क्त इति । निश्चितं भोक्ष्यते इत्यर्थः । यावद्दास्यत इति.अनद्यतनभविष्यति तुयावद्दाता तावद्भोक्ते॑ति प्रत्युदाहर्तव्यम् ।",
    "padamanjari": " ठ्पुराऽ इत्यविभक्तिको निर्देशः, कर्मधारयो वा । निपातनाद्विशेषणस्य परनिपातः । निपातौ चैतौ निश्चयं द्योतयतः । एतयोश्च प्रयोगे वर्तमाने लण्न भवति; भविष्यत्कालतया वर्तमानकालताया बाधनात् । यावद्दास्यतीति । यत्परिमाणमस्य ठ्यतदेतेभ्यः परिमाणे वतुप्ऽ, ठा सर्वनाम्नःऽ इत्यात्वम् । पुरा व्रजिष्यतीति । ठ्पृ पालनपूरणयोःऽ ठ्भ्राजभासऽ इत्यादिना क्विप्, ठुदोष्ठ।ल्पूर्वस्यऽ इत्युत्वम् । अस्य तृतीयान्तत्वं द्योतयितुं करणभूतयेत्युक्तम् । प्रतिपदोक्तत्वादेव निपातयोर्ग्रहणे सिद्धे निपातग्रहणं लक्षणप्रतिपदोक्तपरिभाषाया अनित्यत्वज्ञापनार्थम् । तेन ठातां पुग्णौऽ इत्यत्र लाक्षणिकरयाप्याकारान्तस्य पुग्भवति, ठ्क्रीङ्जीनां णौऽ क्रापयति, जापयतीति ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "भविष्यति इत्येव। यावत्पुराशब्दयोर् निपातयोरुपपदयोः भविष्यति काले धातोर् लट् प्रत्ययो भवति। यावद् भुङ्क्ते। पुरा भुङ्क्ते। निपातयोः इति किम्? यावद् दास्यति तावद् भोक्ष्यते। करणभूतया पुरा व्रजिष्यति।",
    "mahabhashyam": " यावत्पुरानिपातयोर्लट् (939) (3097 वार्तिकम्।। 1 ।।) - यावत्पुरादिषु लडि्वधिर्लुटः पूर्वविप्रतिषिद्धम्- (भाष्यम्) यावत् पुरादिषु लडि्वधिर्भवति लुटः पूर्वविप्रतिषेधेन। यावत्पुरानिपातयोर्लङ्गवतीत्यस्यावकाशः-----यावद्भुङ्क्ते। पुराभुङ्क्ते। लुटोवकाशः श्वः कर्ता श्वोध्येता। इहोभयं प्राप्नोति----यावत् श्वो। पुरा श्वो भुङ्क्ते। लड् भवति पूर्वविप्रतिषेधेन।। (प्रश्नभाष्यम्) स तर्हि पूर्विप्रतिषेधो वक्तव्यः।। (समाधानभाष्यम्) न वक्तव्यः। अनद्यतने लुड् इत्यत्र यावत्पुरानिपातयोर्लड् इत्येतदनुवर्तिष्यते।। यावत्पुरा।। 4 ।। ",
    "siddhantakaumudi": "यावद्भुङ्क्ते | पुराभुङ्क्ते | निपातावेतौ निश्चयं द्योतयतः | निपातयोः किम् | यावद्दास्यते तावद्भोक्ष्यते | करणीभूतया पूरा यास्यति ॥",
    "nyaas": "`यावद्भूङ्क्ते` इति| `भुजोऽनवने`  [[1|3|66]]  इत्यत्मनेपदम्| `श्नसोरल्लोपः`  [[6|4|111]]  त्यकारलोपः|`यावद्दास्यति तावद्भोक्ष्यते` इति| यत्परिमाणम्सय, तत् परिमाणमस्येति `यत्तदेतेभ्यः परिमाणे वतुप्`  [[5|2|39]]  `दृग्दृशवतुषु`  [[6|3|88]]  इत्यनुवत्र्तमाने `आ सर्वनाम्नः`  [[6|3|90]]  इत्यात्त्वम्| `पुरा व्रजिष्यति`इति| `पृ पालनपूरणयोः` (धातुपाठः-1489)| `भ्राजभास`  [[3|2|177]]  इत्यादिना क्विप्, `उदोष्ठपूर्वस्य`  [[7|1|102]]  इत्युत्त्वम्, करणे तृतीयैकवचनम्| ननु चाव्युत्पन्नावेव यावत्पुराशब्दौ निपातौ, तो च व्युत्पादितौ, तो च व्युत्पादितौ, तत्र लक्षणप्रतिपदोक्तपरिभाषयैव (व्या|प|3) तयोर्निपातयोग्र्रहणं भविष्यति, तत्किमर्थं निपातग्रहणम्? मन्दबुद्धीनां प्रतिपत्तिगौरवपरिहार्थमित्येके| अस्याः परिभाषाया अनित्यत्वज्ञापनार्थमित्यपरे| अनित्यत्वज्ञापनस्य तु प्रयोजनमुत्तरत्र वक्ष्यते॥"
}


