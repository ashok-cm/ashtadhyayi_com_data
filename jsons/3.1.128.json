{
    "a": "3",
    "p": "1",
    "n": "128",
    "msknum": "0",
    "ssknum": "0",
    "balamanorama": "<<प्रणाय्योऽसंमतौ>> - प्रणाय्योऽसमंतौ । असंमतौ गम्यायां \"प्रणाय्य\" इति निपात्यते । तत्र असंमतिशब्दैकदेशं समंतिशब्दं विवृणोति —  प्रीतिविषयीभवनमिति । तच्च कर्मनिष्ठमित्याह —  कर्मव्यापार इति.तथेति । भोगेषु = सुखदुःखानुभवेषु आसक्तिरपि संमतिरित्यर्थः । एवंविधा संमतिर्न भवतीति असंमतिरिति फलितम् । प्रणाय्यश्चोर इति । ण्यति वृद्धौ आयादेशः । ",
    "tattvabodhini": "<<प्रणाय्योऽसंमतौ>> - कर्मव्यापार इति.तथा चायमर्थः —  लोकानां या प्रीतिस्तद्विषयीभवनं यस्मिन्नास्ति चोरादौ सोऽसंमतिरिति । वस्तुतस्तु प्रीतिविषयीभवनापेक्षया लाघवात्प्रीतिरेव संमतिः,सा यस्मिन् चोरादौ नास्ति लोकानं सोऽसंमतिः । यद्वा संमतिः प्रीतिविषयेषु यस्य नास्ति स विरक्कतोऽसंमति । तन्त्रेणाऽर्थद्वयमपि गृह्रते ।",
    "padamanjari": "  प्रणाय्योऽसम्मतौ॥ असम्मताविति बहुब्रीहित्याह---अविद्यमाना संमतिरस्मिन्निति। सम्मतिश्चात्र संमननं प्रीतिविषयभावोपगमनं कर्मव्यापारो विवक्ष्यते, न संमन्तृव्यापारः; तथा सत्यसंमन्तरि निपातनप्रसङ्गात्, तस्य चानिष्टत्वादित्यभिप्रायेणाह----संमतता संमतिरिति। संमतिरमिलाषोऽप्युच्यत इति। भोगविषयोऽप्यादरः सम्मतिशब्देनोच्यते, तन्त्रेणेत्यर्थः॥",
    "kashika": "अविद्यमाना सम्मतिरस्मिनित्यसम्मतिः। सम्मननं सममतिः, सम्मतता, पूजा। प्रणाय्यः इति निपात्यते ऽसम्मतावभिधेये। प्रणाय्यश्चोरः। असम्मतौ इति किम्? प्रणेयो ऽन्यः। यद्येवं कथम् एतत्, ज्येष्ठाय पुत्राय पिता ब्रह्म ब्रूयात् प्रणाय्यान्तेवासिने, न अन्यस्मै कस्मैचन इति? सम्मतिरभिलाषो ऽप्युच्यते। तदभावेन निष्कामतया असम्मतिरन्तेवासी भवति। तस्मै निष्कामाय मोक्षार्थं यतमानायान्तेवासिने प्रणाय्याय ब्रह्म ब्रूयातिति युज्यते।",
    "sutra_vishesh": "कृत्प्रत्ययप्रकरणम् - \"ण्यत्\" प्रत्ययान्तनिपातनम्",
    "mahabhashyam": "",
    "sutra": "प्रणाय्योऽसंमतौ",
    "kaumudiNumber": "2889",
    "kaumudiText": "संमतिः प्रीतिविषयीभवनं कर्मव्यापारः | तथा भोगेष्वादरोऽपि संमतिः | प्रणाय्यश्चोरः | प्रीत्यनर्ह इत्यर्थः | प्रणाय्योऽन्तेवासी | विरक्त इत्यर्थः | प्रणेयोऽन्यः ॥",
    "nyaas": "अविद्यमाना सम्मतिरित्यनेन वाक्यविशेषेण बहुव्रीहिं दर्शयंस्तत्पुरुषाशङ्कां निराकरोति-- `सम्मतिः सम्मतता` इति| सम्मत इति पूजित इत्युच्यते| सम्मतस्य भावः सम्मतता| एतेन सम्मतिशब्देनेह पूजिताभिधेयतेति दर्शयति|`यद्येवम्` इत्यादि| अविद्यमानपूजे चौरादौ प्रणाय्यशब्दस्यान्तेवासिनि प्रयोगो नोपपद्यते| न हि पूजाऽन्तेवासिनि न विद्यत इत्यभिप्रायः| `ब्राहृ प्रब्राऊयात्` इति ब्राहमशब्देनात्र वेद उच्यते| `सम्मतिरभिलोषोऽप्युच्यते` इति| न केवलं पूजेत्यपिशब्देन दर्शयति| `तदभावेन` इति| अभिलाषाभावेन| `निष्कामतया` इति| भावभोगाभिलाषरहिततयेत्यर्थः॥"
}


