{
    "a": "7",
    "p": "2",
    "n": "80",
    "s": "अतो येयः ",
    "padachcheda": "अतः ५\/१ या (लुप्तषष्ठ्यन्तनिर्देशः) इयः १\/१",
    "anuvritti": "लिङः ६\/१  [7।2।79] , सार्वधातुके 7\/1 [7।2।76]",
    "adhikara": " अङ्गस्य [6।4।1] ",
    "full_sutra": "अत: लिङ: याः इय: सार्वधातुके ",
    "siddhantakaumudi_index": "2212",
    "msknum": "457",
    "ssknum": "396",
    "balamanorama": "<<अतो येयः>> - तथा च भव या त् इति स्थिते — अतो येयः । \"या\" इति लुप्तषष्ठीकं पदम् । \"अत इति\" पञ्चमी । परस्येत्यध्याहार्यम् । \"इय\" इत्यत्राऽकार उच्चारणार्थः । \"रुदादिभ्य\" इत्यस्मात् \"सार्वधातुक\" इत्यनुवृत्तमवयवषष्ठआ विपरिणम्यते । तदाह —  अतः परस्येत्यादिना । भव इय् त् इति स्थितम् । गुण इति ।आद्गुण इत्येनेने॑ति शेषः । भवेय् त् इति स्थितम् । यलोप इति ।लोपो व्योरित्यनेने॑ति शेषः । भवेदिति.यलोपात्प्राग्घल्ङ्यादिलोपः संयोगान्तलोपश्च न शङ्क्यः, अन्तरङ्गत्वेन यलोपस्य पूर्वं प्रवृत्तेः, संयोगान्तलोपस्य त्रैपादिकत्वेनाऽसिद्धत्वाच्चेति भावः । सार्वधातुके किमिति । \"रुदादिभ्य\" इत्यतः सार्वधातुक इत्यनुवृत्तिलभ्यं । सार्वधातुकावयवस्येति किमर्थमित्यर्थः । भूयादित्यादावाशीर्लिङि आद्र्धधातुकेऽतः परत्वाऽभावादेव इयादेशाऽभावसिद्धेः सार्वधातुकग्रहणानुवृत्तिव्र्यर्थेत्याशयः । चिकीष्र्यादिति । कृञ्धातोः सन्नन्तादाशीर्लिङि तिबादौ चिकीर्ष —  यादिति स्थिते \"अतो लोप\" इत्यकारलोपे चिकीष्र्यादिति रूपम् । तत्र \"अतो येय\" इत्यत्र सार्वधातुकग्रहणाननुवृत्तौ चिकीर्ष — यादिति स्थिते \"अतो येय\" इति इयादेशे आद्गुणे यलोपे चिकीर्षेदिति स्यात् । सार्वधातुकग्रहणानुवृत्तो तु न दोषः, आशीर्लिङादेशस्य तिङो लिङाशिषीत्याद्र्धधातुकताया वक्ष्यमाणत्वादिति भावः । ननु आशिषि लिङि चिकीर्ष — -यादिति स्थिते नित्यत्वादतो लोप इत्यकारलोपे सति अतः परत्वाऽभावादेव \"आतो येय\" इत्यस्याऽप्रवृत्तेस्तत्र सार्वधातुकग्रहणानुवृत्तिव्र्यर्थैवेत्यत आह — मध्येऽपवादन्यायेन ह्रतो लोप एव बाध्येनेति । षष्ठस्य चतुर्थपादे अतो लोप इति सूत्रं, सप्तमस्य द्वितीयपादे अतो येय इति सूत्रं, सप्तमस्य चतुर्थपादे तु अतो दीर्घो यञीति सूत्रमिति स्थितिः । तत्र आशीर्लिङ आद्र्धधातुके चिकीर्ष —  यादित्यत्राऽल्लोपप्राप्त्या, विधिलिङि तु भव यादित्यत्र अतो दीर्घप्राप्त्या च इयादेशस्य निरवकाशत्वेन बाध्यसामान्यचिन्तामाश्रित्यापवादतया तेन अन्यतरस्मिन् बाध्ये सति,मद्येऽपवादाः पूर्वान् विधीन् बाधन्ते नोत्तरा॑निति न्यायेनातो लोप एव बाधमर्हति न तु अतो दीर्घ इत्यर्थः । एवं चाद्र्धधातुके भव — यादिति स्थिते इयादेशं परत्वाद्बाधित्वाअतो दीर्घो यञी॑ति यञादौ सार्वधातुके परे अतो विधीयमानो दीर्घः स्यात् । ततश्च अतः परत्वाऽभावादियादेशो न स्यादित्यव्याप्तिः स्यादित्यर्थः । न च इयादेशस्य निरवकाशत्वाद्दीर्घबाधकत्वं शङ्क्यम् । चिकीष्र्यादित्याद्र्धधातुके दीर्घप्राप्त्ययोगे इयादेशस्य सावकाशत्वादिति भावः । भवेतामिति । तसस्तामादेशे शपि गुणे अवादेशे यासुडागमे सुटि सकारद्वयलोपे या इत्यस्य इयादेशे आद्गुणे यलोपः ।",
    "tattvabodhini": "<<अतो येयः>> - मध्येऽपवादन्यायेनेति ।रुदादिभ्य॑ इति सूत्रात्सार्वधातुक इत्यननुवृत्तावयं न्यायः प्रवर्तत इति भावः ।",
    "padamanjari": "  सार्वधातुके इति प्रकृतमर्थात् षष्ठ।ल्न्तं सम्पद्यते, तदाह -- अकारान्तादङ्गादुतरस्य सार्वधातुकस्येति । अवयवसम्बन्धे चैषा षष्ठी, सार्वधातुकस्यावयवस्य याशब्दस्येत्यर्थः । इय् इत्ययमिति । सूत्रे त्वाकार उच्चारणार्थः । पचेदिति । इयादेशे कृते शवकारेण सहाद्गुणः, वलादिषु वलि लोपः ।  यकारस्य च श्रवणम् - पचेयुः, पचेयमित्यादौ । पचेयुरित्यत्रेत्यादि । पररूपस्यावकाशः चिनुयुः, सुनुयुः, इयादेशस्य तु पचेदित्यादि, पचेयुरित्यत्रोभयप्रसङ्गे परत्वादियादेशः । यदि पूर्वमेव पररूपं स्यात्, याशब्दाभावादियादेशो न स्यात् । एवमतो लोपस्यापि बाधकः स्यादिति । एतच्च मध्येऽपवादाः इति न्यायमनाश्रित्योक्तम् । तदाश्रयणे त्वतो लोपस्यैव बाधकः स्यात् । दीर्घस्तु परत्वात्स्यादेव । स्वादेतदेवमित्यादि । दीर्घविधौ तुरुस्तुशम्यम्ः सार्वधातुके इति प्रकृतम्, मूसुवोस्तिङ् ईति च ।  एयोय इत्यविभक्तिको निर्देश इति । येयः इत्यस्मिन्समुदाये या इत्युविभक्तिको निर्देश इत्यर्थः । य इति वेति । याशब्दात्षष्ठी, आतो धातोः इत्याकारलोपः ।  केचितु -- अतो यास् इति सकारान्तानुकरणं पठन्ति ॥",
    "laghusiddhantakaumudi_index": "430",
    "laghusiddhantakaumudi": "अतः परस्य सार्वधातुकावयवस्य यास् इत्यस्य इय्। गुणः॥",
    "kashika": "अकारान्तातङ्गादुत्तरस्य या इत्येतस्य सार्वधातुकस्य इयित्ययम् आदेशो भवति, पचेत्, पचेताम्, पचेयुः इति। अत्र उस्यपदान्तात् [[6|1|96]] इति पररूपं बाधितम्। अतः इति किम्? चिनुयात्। सुनुयात्। तपरकरणम् किम्? यायात्। सार्वधातुक इत्येव, चिकीर्ष्यात्। ननु च अतो लोपः [[6|4|48]] इत्यनेन अत्र भवितव्यम्, पचेतित्यत्र अपि हि तर्हि अतो दीर्घो यञि [[7|3|101]] इति दीर्घत्वेन भवितव्यम्, तदनेन अवश्यं विध्यन्तरं बाधितव्यम्, स यथैव दीर्घस्य बाधकः एवम् अतो लोपस्य अपि बाधकः स्यात्? स्यादेतदेवं यदि दीर्घः सार्वधातुके विधीयते। अथ तु तिङि विधीयते, तदा येन नाप्राप्तिन्यायेन दीर्घस्यैव बाधकः स्यान् न पुनरतो लोपस्य। येयः इत्यविभक्तिको निर्देशः। यः इति वा षष्ठीनिर्देशे यलोपस्य असिद्धत्वमनाश्रित्य आद्गुणः कृतः, सौत्रत्वान् निर्देशस्य इति। केचितत्र अतो यासियः इति सूत्रं पथन्ति। तेषां सकारान्तः स्थानी, षष्ठीसमासश्च।",
    "mahabhashyam": " अतोयेयः(2) किं सार्वधातुकग्रहणमनुवर्तत उताहो न ? ।। किं चार्थोऽनुवृत्त्या ? ।। बाढमर्थः(3) ।। यद्यकारात्परो याशब्द(4)--आर्धधातुकमस्ति ।। ननु चायमस्ति चिकीर्ष्यात् जिहीष्यात्(1) ।। लोपोऽत्र बाधको भविष्यति ।। किं तर्ह्यस्मिन्योग उदाहरणम् ? ।। पचेत्(2) यजेत् ।। अत्राप्यतो दीर्घो यञ्ञीति दीर्घत्वं प्राप्नोति । स यथैवेयादेशो दीर्घत्वं बाधते एवं लोपमपि बाधेत । तस्मात्सार्वधातुकग्रहणमनुर्वत्यम् ।। ( अतो येयः ) ।। ",
    "siddhantakaumudi": "अतः परस्य सार्वधातुकावयवस्य या इत्यस्य इय् स्यात् | गुणः | यलोपः | भवेत् | सार्वधातुके किम् | चिकीर्ष्यात् | मध्येऽपवादन्यायेन हि अतो लोप एव बाध्येत | भवेदित्यादौ तु परत्वाद्दीर्घः स्यात् | भवेताम् ॥",
    "nyaas": "सार्वधातुकं यत्? प्रकृतं तदर्थादिह विभक्तिविपरिणामेन षष्ठन्तं प्रतिपद्यते| अत एवाह--`अकारान्तादङ्गादुत्तरस्य सार्वधातुकस्य` इति| `पचेत` [`पठेत्`--इति प्राचीनमुद्रितः पाठः] इति| इयादेशे कृतेऽकारेण सह `आद्गुणः`  [[6|1|84]] , `लोपो व्योर्वलि`  [[6|1|64]]  इति यकारलोपः| `चिनुयात्` इति| `स्वादिभ्यः श्नुः`  [[3|1|73]]  `यायात्` इति| अदादित्वाच्छपो लुक्| `चिकीष्र्यात्` इति| सनन्तादाशिषि लिङ्| `ननु चातो लोपेनात्र भवितव्यम्` इति| नार्थोऽनुवृत्तेन सार्वदातुकग्रहणेनेत्यभिप्रायः| `पचेदित्यत्रापि` इत्यादि| यद्यपि पचेदितोदमस्योदाहरणमभिमतम्, तत्रापि `अतो दीर्गो यञि`  [[7|2|101]]  इति दीर्घत्वेन भवितव्यमिति, ततश्च सर्वविषयस्य विध्यन्तरेणावष्टब्धत्वादनवकाशोऽयमियादेशः| तस्मादवश्यमनेन विध्यन्तरं बाधितव्यम्| एवञ्च यथा दीर्घस्यायं बाधकः, तथाऽतो लोपस्यापि स्यात्| तस्मात्? सार्वधातुकग्रहणमनुवत्र्तयितन्यमिति भावः| `स्यादेतदेवम्` इत्यादि| यदि च दीर्घत्वं `तुरुस्तुन्नम्यमः सार्वधातुके`  [[7|3|95]]  इत्यतः सार्वधातुकग्रहणमनुवत्त्यं विधीयते, ततश्च स्यादेतदेवं यदुक्तवानसि; इयादेशस्यानवकाशत्वात्| अथ `भूसुवोस्तिङि`  [[7|3|88]]  इति तिङ्ग्रहणमनुवर्त्त्य विधीयते, तदा तिङ्मात्रमभावि दीर्घत्वमिति लिङ्? विधीयमान इत्यादेशे नाप्राप्ते तस्मिन्नयमारभ्यते, ततश्च `येन नाप्राप्ति` (व्या|प|49) न्यायेन तस्यैव बाधको भवति, न त्वतो लोपस्य| इयोऽतो लोपे प्राप्ते चाप्राप्तेऽयमारभ्यते| आर्धधातुके हि प्राप्ते सार्वधातुके त्वप्राप्ते|अथ येय इति कोऽयं निर्द्देशः, अत्र हि `या` इत्येष यः स्थानी तत्र षष्ठआं कृतायामतो या अस्? इय इति स्थिते `आतो लोपः`  [[6|4|48]]  इति `आतः `धातोः`  [[6|4|140]]  इति योगविभागाद्वा आकारलोपे कृते `ससजुषोः`  [[8|2|66]]  इति षष्ठीसकारस्य रुत्वे कृते त्सय `भोभयोअघोअपूर्वस्य योऽशि`  [[8|3|17]]  इति यकारः| तस्यापि `लोपः शाकस्यस्य`  [[8|3|19]]  इति लोपे च `य इयः` इति निर्द्देशेन भवितव्यमिति, न तु यत इति| न ह्रत्राद्गुणो भवितुमुत्सहते; `पूर्वत्रासिद्धम्`  [[8|2|1]]  इति यलोपस्यासिद्धत्वात्? इत्यत आह--`येय इत्यविभक्तिकोऽयं निर्द्देशः` इति| येय इत्यस्मिन्? स्थान्यादेशसमुदयेन `या` इति| योऽयं निर्द्देशः सोऽविभक्तिकः; `सुपां सुलुक्`  [[7|1|39]]  इति विभक्तेर्लुप्तत्वात्| अङ्गीकृत्य च सविभक्तिकत्वं निर्देशस्य परीहारान्तरमाह--`यः` इति| `वा` इत्यादि| कथं पुन लोपस्यासिद्धत्वं शक्यमनाश्रयितुम्? इत्यत्राह--`सौत्रोऽयं निर्देशः` इति| इतिकरणो हेतौ| यस्मात्? `सर्वे विधयश्छन्दसि विकल्प्यन्ते` (पु|प|वु|56) इति `छन्दोवत्? सूत्राणि भवन्ति` (म|भा) इति, तस्मात्, सौत्रत्वादस्य निर्द्देशस्यासिद्धत्वमनाश्रित्य `आद्गुणः`  [[6|1|84]]  कृतः| इत्यादेशेऽकार उच्चारणार्थः॥"
}


