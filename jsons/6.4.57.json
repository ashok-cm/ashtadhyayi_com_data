{
    "a": "6",
    "p": "4",
    "n": "57",
    "s": "विभाषाऽऽपः ",
    "padachcheda": "विभाषा १\/१ आपः ५\/१",
    "anuvritti": "",
    "adhikara": " अङ्गस्य [6।4।1]  असिद्धवदत्राभात् [6।4।22]  आर्धधातुके [6।1।46] ",
    "full_sutra": "",
    "siddhantakaumudi_index": "3337",
    "msknum": "0",
    "ssknum": "0",
    "balamanorama": "",
    "tattvabodhini": "<<विभाषाऽ‌ऽपः>> - आप्नोतेरिति॥ यद्यपीङो णिचि परतःक्रीङजीनां णौ॑ इत्यात्वेअर्तिह्यी॑त्यादिना पुकि आबिति शब्दोऽस्ति, तथापि तस्य नेह ग्रहणं, लाक्षणिकत्वादिति भावः । प्राप्येति । एतेनअयमयोगिवधूवधपातकैभ्र्रमिमवाप्य दिवः खलु पात्यते॑ इति श्रीहर्षप्रयोगा व्याख्यातः ।अवाप्ये॑त्यस्याऽवपय्येत्र्थसंभवात् । एतेन तत्राऽन्तर्भावितण्यर्थतेति क्लेशमनुभवन्तः परास्ताः । ल्यप्स्थानिनां कित्त्वात्वचिस्वपी॑ति प्राप्तं संप्रसारणं निषेधयितुमाह —  ल्यपि चेति ।",
    "padamanjari": "  आप्लृ लम्भने चुरादिः, आप्लृ व्याप्तौ स्वादिः - द्वयोरपि ग्रहणम् । इह इङ् अध्ययने, णिच्, क्रीङ्जीनां णौ इत्यात्वम्, अतिह्री इत्यादिना पुक, अध्याप्य गत इत्यत्रापि प्राप्नोति, आप्रुपस्य भावात्, तस्मात् सानुबन्धको निर्द्दश्यः ।  आपुलिति पठितव्यम्, आप्लृशब्दान्ङसः, ऋकारलृकारयोः सवर्णत्वात् अत उत् इत्युत्वम् उरण्रपरः  एइत्यत्र रप्रत्याहारग्रहणाल्लपरत्वम्, सकारस्य संयोगान्तलोपः, ततहि तथा पठितव्यम् नेत्याह -ङदेशस्येति ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "आप उत्तरस्य णेर्ल्यपि परतो विभाषा अयादेशो भवति। प्रापय्य गतः, प्राप्य गतः। इङादेशस्य लाक्षणिकत्वान् न भवति, अध्याप्य गतः।",
    "mahabhashyam": " विभाषाऽऽपः (3055) (अतिव्याप्तिवारकभाष्यम्) इङादेशस्य प्रतिषेधो वक्तव्यः । अध्याप्य गतः ।। (6559 अतिव्याप्तिवारणसाधकवार्तिकम् ।। 1 ।।) - आपः सानुबन्धकस्य निर्देशादिङि सिद्धम् - आपः सानुबन्धकनिर्देशः करिष्यतेआप्लृ इति । तेन इङादेशस्य न भविष्यति ।। (लक्षणप्रतिपदोक्तपरिभाषया दोषनिवारकभाष्यम्) (स तर्हि सानुबन्धकस्य निर्देशः कर्तव्यः । न कर्तव्यः । कथमध्याप्य गतः ?) अथवा---लक्षणप्रतिपदोक्तयोः प्रतिपदोक्तस्यैवेत्येवं न भविष्यति ।। इति श्रीमद्भगवत्पतञ्जलिविरचिते व्याकरणमहाभाष्ये षष्ठाध्यायस्य चतुर्थे पादे द्वितीयमाह्निकम् ।। ",
    "siddhantakaumudi": "आप्नोतेर्णेरयादेशो वा स्यात् ल्यपि | प्रापय्य | प्राप्य ॥",
    "nyaas": "`प्रापय्य` इति| `आप्लृ लम्भने` (धा|प|1839), `आप्लृ व्याप्तौ` (धातुपाठः-1260) द्वयोरपि ग्रहणम्| पूर्धकश्चुरादिः, अपरः स्वादिः| अथ `अध्याप्य गतः` इत्यतर कस्मान्न भवति, अत्रापि `क्रीङजीनां णौ`  [[6|1|47]]  इतीङ आत्त्वे कृते `अर्त्तिह्यी`  [[7|3|36]]  इत्यादिना पुक्याप उत्तरो णिर्भवति? इत्यत आह--`इङादेशस्य` इत्यादि| यद्येवम्, `अप आचष्टे` इत्यप्शब्दाण्णिचि कृते `प्रापय्य` इत्यादि न स्यात्, लाक्षणिकत्वादेव मा भूदनेन, पूर्वेण सूत्रेण भविष्यति, ननु चैकादेशे कृते सत्यलघुपूर्वत्वान्न प्राप्नोति? एकादेशस्यासिद्धत्वान्न दोषः| कथम्? `असिद्धं बहिरङ्गमन्तरङ्गे` (व्या|पा|42) इति बहिरङ्गत्वन्त्वेकादेशस्य द्विपदाश्रयत्वात्| अयादेशस्य पुनर्णिमात्राश्रयत्वादन्तरङ्गत्वम्॥"
}


