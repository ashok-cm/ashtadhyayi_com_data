{
    "a": "6",
    "p": "4",
    "n": "174",
    "s": "दाण्डिनायनहास्तिनायनाथर्वणिकजैह्माशिनेयवाशिनायनिभ्रौणहत्यधैवत्यसारवैक्ष्वाकमैत्रेयहिरण्मयानि ",
    "padachcheda": "दाण्दिनायन-हास्तिनायन-आथर्वणिक-जैह्माशिनेय-वासिनायनि-भ्रौणहत्य-धैवत्य-सारव-ऐक्ष्वाक-मैत्रेय-हिरण्मयानि १\/३",
    "anuvritti": "",
    "adhikara": " अङ्गस्य [6।4।1]  असिद्धवदत्राभात् [6।4।22]  भस्य [6।4।129] ",
    "full_sutra": "",
    "siddhantakaumudi_index": "1145",
    "msknum": "0",
    "ssknum": "0",
    "balamanorama": "<<दाण्डिनायनहास्तिनायनाथर्वणिकजैह्माशिनेय- वाशिनायनिभ्रौणहत्यधैवत्यसारवैक्ष्वाकमैत्रेयहिरण्मयानि>> - दाण्डिनायन । एतानि निपात्यन्ते इति । दण्डिनो हस्तिनश्चापत्यं दाण्डिनायनः, हास्तिनायनः । नडादित्वात्फक् । निपातनाट्टिलोपो न । अथर्वणा प्रोक्तो ग्रन्थ उपचारादथर्वा । तमधीते आथर्वणिकः । वसन्तादित्वाट्ठक् । निपातनान्न टिलोपः । जिहृआसिनोऽपत्यं जैहृआशिनेयः । शुभ्रादित्वाड्ढक् । निपातनान्न टिलोपः । वाशिनोऽपत्यं वाशिनायनिः ।उदीचां वृद्धा॑दिति फिञ् । निपातनान्न टिलोपः । भ्रूणहन्, धीवन्-एतयोर्भावे ष्यञ् । नकारस्य तकारश्च निपात्यते । नचहनस्तोऽचिण्णलो॑रित्यनेनैव तकारः सिद्व इति शङ्क्यं,धातोः कार्यमुच्यमानं तत्प्रत्यये भवती॑ति परिभाषया \"हनस्तः\" इति तत्वस्य दातुविहितप्रत्यये पर एव प्रवृत्तेः । इदमेव तकारनिपातनमस्यां परिभाषायां ज्ञापकमितिमृजेर्वृद्धि॑रित्यत्र भाष्ये स्पष्टम् । तेन वात्र्रघ्नमित्यत्र तत्वं न । सरय्वां भवं सारवम् — उदकम् । अणि यू इत्यस्य व इत्यादेशो निपात्यते । इक्ष्वाकोरपत्यमैक्ष्वाकः । जनपदशब्दात्क्षत्रियादञ् । उकारलोपो निपात्यते । बहुत्वे तु तद्राजत्वाल्लुक् । इक्ष्वाकवः । इक्ष्वाकुषु जनपदेषु भवोऽप्यैक्ष्वाकः । कोपधादण् । उकारलोपश्च । सूत्रे ऐक्ष्वाकेत्यत्र अञणन्तयोर्ग्रहणम् । बहुत्वे तद्राजत्वादञो लुक् । अणस्तु नेति विशेषः । हिरण्यस्य विकारो हिरण्मयः । मयटि णकाराद्यकाराकारयोर्लोपः । इति युलोप इति । मित्रयु-एय इति स्थिते यु इत्यस्य लोपो निपातनादिति भावः । मैत्रेयीतिटिड्ढाण॑ञिति ङीप् ।",
    "tattvabodhini": "<<दाण्डिनायनहास्तिनायनाथर्वणिकजैह्माशिनेय- वाशिनायनिभ्रौणहत्यधैवत्यसारवैक्ष्वाकमैत्रेयहिरण्मयानि>> - दाण्डिनायन । निपात्यन्त इति । दण्डिन्, हस्तिन् — आभ्यां नडादित्वात्फक्, निपातनाट्टिलोपाऽभावः । वसन्तादिषुअथर्वन्इति पठते ।अथर्वणा प्रोक्तो ग्रन्थ उपचारादथर्वा, तमधीतेआथर्वणिकः॑ । शुभ्रादिषुजिहृआशिन्इति पटते, तस्यापत्यं जैहृआशिनेयः । वाशिनोऽपत्यं वाशिनायनिः ।उदीचां वृद्धा॑दिति फिञ् । भ्रूणहन्, धीवन्, — अनयोः ष्यञि तकारोऽन्तादेशो निपात्यते । भ्रूणघ्नो भावो भ्रौणहत्यम् । धैवत्यम् ।हनस्तोऽचिण्णलोः॑इत्यनेनैव हन्तेस्तत्त्वे सिद्धे तकारनिपातनं ज्ञापयतिधातोः स्वरूपग्रहणे तत्प्रत्यये कार्यविज्ञान॑मिति । तेन वात्र्रघ्नमित्यत्र तत्वं न । नन्वेवंप्रसृङ्भ्या॑मित्यादौअनुदात्तस्य चे॑त्यम् दुर्वारः स्यात्, अम्विधौ धातोः स्वरूपग्रहणाऽभावात् । अत्राहुः — -॒मृजेर्वृद्धि॑रिति सूत्रस्थभाष्यपर्यालोचनयाधातोः कार्यमुच्यमानं तत्प्रत्यये भवती॑ति ज्ञापनार्थं तकारनिपातनमिति व्याख्येयम् । तेन न कोऽपि दोष इति ।सरयू॑इत्यस्याऽणि परे य्वादेर्वो निपात्यते । सरय्वां भवंसारव॑मुदकम् । इक्ष्वाकोरपत्यंऐक्ष्वाकः॑ ।जनपदशब्दात्क्षन्त्रियादञ् । उवोपो निपातनात् । इक्ष्वाकुषु जनपदेषु भवः ।कोपधादण् । ऐक्ष्वाकः । अत्राप्युलोपो निपातनादेव । अञणन्तयोद्र्वयोरप्येकश्रुत्या पाठात् । बहुत्वे तुअञस्तद्राजत्वाल्लुक्,अणस्तु ने॑ति विशेषः । तथा च रघुः — -इक्ष्वाकूणां दुरोपेऽर्थे॑इति । मुरारिस्त्वाहऐक्ष्वाकेषु च मैथिलेषु च फलन्त्वस्माकमद्याशिषः॑इति । हिरण्यस्य विकारो हिरण्मयः । मयटि यादेर्लोपोऽत्र निपात्यते ।",
    "padamanjari": "  उपचारादिति । मुख्यस्याध्ययनासम्भव उपचारे हेतुः ।  भ्रौणहत्येति तु निपातनानर्थक्यम् , हनस्तोऽचिण्णलोः इति तकारस्य सिद्धत्वात् । न च नस्तद्धिते इति टिलोपप्रसङ्गः, उभयोरनित्ययोः परत्वातस्यैव भावादत आह - हनस्तोऽचिण्णलोरिति । धातुस्वरुपग्रहणे तत्प्रत्यये धातोरित्येवं विहितो यस्तत्रैव कार्यं विज्ञायते, न च ष्यञेवं विहितः, किं तर्हि प्रातिपदिकादित्येवम्, तेनात्र तो निपात्यते । कथं निपातनात् । एवं तर्हि कुत्वानिवृत्यर्थं निपातनम् मैवम् तथाहि - न क्वादेः इत्यत्र प्रकरणे भ्रूणघ्नः ष्यञि इत्यवक्ष्यत्, अतस्तत्वार्थमपि निपातनं सत् ज्ञापकमेव ।  ऐक्ष्वाकशब्दोऽयमाद्यौदातोऽन्तोदातश्चष्यते, तत्रान्यतरस्य पाठे इतरस्योकारलौपो न सिद्ध्यति, तत्राह - स्वरसर्वनाम्नोति । उदातादीनामविभागेनावस्थानम् - एकश्रुतिः, सर्वनामवत्सर्वनाम । यथैव हि तस्यापत्यम् इत्यादौ उपगुप्रभृतीन्विशेषान्सर्वनाम प्रतिपादयति, तथैकश्रुतिरप्युदातादीन्स्वरविशेषानिति एकश्रुतेः सर्वनामत्वम् ।  इयादेशापवाद इति । केकयादिसूत्रेण प्राप्त इयादेशः ।  इह मित्रयुशब्दस्य चतुर्ग्रहणं क्रियते - गृष्ट।लदिषु प्रत्ययसिद्ध्यर्थम्, यस्कादिषु लुगर्थम्, केकयादिसूत्रे इत्यादेशार्थम्, इदं चतुर्थं युलोपार्थम् तत्र द्विर्ग्रहणमकर्तु शक्यमित्यभिप्रायेणाह - अथ किमर्थमिति । लुगर्थः पाठो न कर्तव्य इति । यञञोरित्येव सिद्धत्वात् । परिहरति - नैतदस्तीति । अण्प्राप्नोतीति । यदी तु सङ्घाङ्कलक्षणेषु इत्यस्यानन्तरं न मैत्रेयादित्युच्येत, तदा त्रीणि ग्रहणानि, नार्थो निपातनेन । यलोप इति । युशब्दस्य लोप इत्यर्थः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "दाण्दिनायन हास्तिनायन आथर्वणिक जैह्माशिनेय वासिनायनि भ्रौणहत्य धैवत्य सारव ऐक्ष्वाक मैत्रेय हिरण्मय इत्येतानि निपात्यन्ते। दण्डिन् हस्तिनित्येतौ नडादिषु पठयेते, तयोरायने परतः प्रकृतिभावो निपात्यते। केषांचित् तु हस्तिनिति नडादिषु न पठ्यते, तेषाम् अत एव निपातनात् फगपि भवति। दण्डिनो ऽपत्यं दाण्दिनायनः। हस्तिनो ऽपत्यं हास्तिनायनः। अथर्वनिति वसन्तादिषु पठ्यते। अथर्वणा प्रोक्तो ग्रन्थो ऽपि उपचारातथर्वनिति उच्यते, तमधीते यः स आथर्वणिकः। इके प्रकृतिभावो निपात्यते। जिह्माशिनिति शुभ्रादिषु पठ्यते, तस्य ण्ये परतः प्रकृतिभावो निपात्यते। जिह्माशिनो ऽपत्यं जैह्माशिनेयः। वासिनो ऽपत्यम्। ज्दीचां वृद्धादगोत्रात् [[4|1|157]] इति फिञ्। तत्र प्रकृतिभावो निपात्यते। वासिनायनिः। भ्रूणहन्, धीवनित्येतयोः ष्यञि परतः तकारादेशो निपात्यते। भ्रूणघ्नः भावः भ्रौणहत्यम्। धीव्नः भावः धैवत्यम्। हनस्तो ऽचिण्णलोः [[7|3|32]] इति यत् तत्वं तद् धातुप्रत्यय एव इति भ्रौणघ्नः, वार्त्रघ्नः इत्यत्र न भवति, अतः भ्रौणहत्ये तत्वं निपात्यते। सारव इति सरयू इत्येतस्य अणि परतो यूशब्दस्य व इत्यादेशो निपात्यते। सरय्वां भवं सारवम् उदकम्। ऐक्ष्वाक इति स्वरसर्वनाम्ना एकश्रुत्या पठ्यते। ततो ऽयम् आद्युदात्तो ऽन्तोदात्तश्च निपात्यते। इक्ष्वाकोः उपत्यम्, जनपदशब्दात् क्षत्रियादञ् [[4|1|166]] इति अञ्, तत्र उकारलोपो निपात्यते। ऐक्ष्वाकः। इक्ष्वाकुषु जनपदेषु भवः, कोपधादण् [[4|2|132]] इत्यण्। ऐक्ष्वाकः। मैत्रेय इति। मित्रयुशब्दो गृष्ट्यादिषु पठ्यते, ततो ढञि कृते यादेरियादेशापवादो युशब्दलोपो निपात्यते। मित्रयोरपत्यम् मैत्रेयः। अथ किमर्थं मित्रयुशब्दो बिदादिष्वेव न पठ्यते, तत्राञि कृते यादेः इति इयादेशेनैव सिद्धम्, एवं च युलोपार्थं निपातनं कर्तव्यं न भवति, यस्कादिषु च बहुषु लुगर्थः पाठो न कर्तव्यो भवति, मित्रयवः इत्यञः यञञोश्च [[2|4|64]] इत्येव हि लुकः सिद्धत्वात्? न एतदस्ति। मित्रयूणां सङ्घः इत्यत्र गोत्रचरणाद् वुञं बाधित्वा मैत्रेयकः सङ्घः इत्यत्र सङ्घाङ्कलक्षणेष्वञ्. यञिञाम् अण् [[4|3|127]] इति अण् प्राप्नोति। हिरण्मयम् इति हिरण्यस्य मयटि यादिलोपो निपात्यते, हिरण्यस्य विकारः हिरण्मयः।",
    "mahabhashyam": " दाण्डिनायनहास्तिनायनाथर्वणिकजैह्माशिनेयवासिनायनिभ्रौणहत्यधैवत्यसारवैक्ष्वाकमैत्रेयहिरण्मयानि (3172) (वार्तिकावतरणभाष्यम्) अत्र भ्रौणहत्येति किं निपात्यते ? यकारादौ तद्धिते तत्वं निपात्यते ।। (6633 निपातनानर्थक्यबोधकवार्तिकम् ।। 1 ।।) - भ्रौणहत्ये तत्वनिपातनानर्थक्यं सामान्येन कृतत्वात् - भ्रौणहत्ये तत्वनिपातनमनर्थकम् । किं कारणम् ? सामान्येन कृतत्वात् । सामान्येनैवात्र तत्वं भविष्यति---हनस्तोऽचिण्णलोः [[7|3|32]] इति ।। (6634 ज्ञापनेन निपातनसार्थक्यबोधकवार्तिकम् ।। 2 ।।) - ज्ञापकं तु तद्धिते तत्वप्रतिषेधस्य - एवं तर्हि ज्ञापयत्याचार्यः---तद्धिते तत्वं न भवतीति ।। किमेतस्य ज्ञापने प्रयोजनम् ? भ्रौणघ्नो वार्त्रघ्न इत्यत्र तत्वं न भवति ।। (6635 उपसंख्यानवार्तिकम् ।। 3 ।।) - ऐक्ष्वाकस्य स्वरभेदान्निपातनं पृथक्त्वेन - ऐक्ष्वाकस्य स्वरभेदान्निपातनं पृथक्त्वेन कर्तव्यम् । ऐक्ष्वाकः, ऐक्ष्वाकः ।। (उपसंख्यानसाधकभाष्यम्) एकश्रुतिनिर्देशात्सिद्धम् । एकश्रुतिः---स्वरसर्वनाम, यथा नपुंसकं लिङ्गसर्वनाम ।। (वार्तिकावतरणभाष्यम्) अथ मैत्रेये किं निपात्यते ।। (6636 मैत्रेयनिपातनबोधकवार्तिकम् ।। 4 ।।) - मैत्रेय यादिलोपनिपातनम् - मैत्रेये ढञ्ञि यादिलोपो निपात्यते ।। (मित्रयुशब्दस्य चतुर्ग्रहणाक्षेपभाष्यम्) इदं मित्रयुशब्दस्य चतुर्ग्रहणं क्रियते---गृष्ट्यादिषु प्रत्ययविध्यर्थं पाठः क्रियते, द्वितीयेऽध्याये---यस्कादिषु लुगर्थं क्रियते, सप्तमेऽध्याये---इयादेशार्थम्, इदं चतुर्थं---यादिलोपार्थम् । द्विर्ग्रहणं शक्यमकर्तुम् । बिदादिष्विञ्ञि प्रत्ययविध्यर्थं पाठः कर्तव्यः । तत्र नैवार्थो लुका नापि यादिलोपेन । इयादेशेनैव सिद्धम् ।। (समाधानभाष्यम्) नैवं शक्यम् । इह हि---मैत्रेयकः सङ्घ इति सङ्घाङ्कलक्षणेष्वञ्ञ्यञ्ञिञ्ञामण् [[4|3|127]] इत्यण् प्रसज्येत ।। (वार्तिकावतरणभाष्यम्) हिरण्मये किं निपात्यते ? (6637 निपातनबोधकवार्तिकम् ।। 5 ।।) - हिरण्मये यलोपवचनम् - हिरण्मये यलोपो निपात्यते । हिरण्मयं कलशं बिभर्षि ।। (वार्तिकावतरणभाष्यम्) अथ हिरण्यये किं निपात्यते ? (6638 निपातनबोधकवार्तिकम् ।। 6 ।।) - हिरण्यये छन्दसि मलोपवचनात्सिद्धम् - हिरण्यये छन्दसि मलोपो निपात्यते । हिरण्ययी नौरभवत् । हिरण्ययाः पन्थान आसन् । हिरण्ययमासनम् ।। इति श्रीमद्भगवत्पतञ्जलिविरचिते व्याकरणमहाभाष्ये षष्ठाध्यायस्य चतुर्थे पादे चतुर्थमाह्निकम् ।। ",
    "siddhantakaumudi": "एतानि निपात्यन्ते | इति युलोपः | मैत्रेयः | मैत्रेयौ ॥",
    "nyaas": "`उपचाराद्? ग्रन्थोऽप्यथर्वन्नित्युच्यते` इति| उपचारस्य तु तत्प्रोक्तत्वमेव निबन्धनम्| `आथर्वणिकः` इति| `वसन्तादिभ्यष्ठक्`  [[4|2|65]] | `भ्रौणहत्यम्` इति| भ्रणं हतवानिति `ब्राहृभ्रूणवृत्रेषु क्विप्`  [[3|2|87]] , तदन्तात्? ष्यञ्| `हरस्तोऽचिण्णलोः`  [[7|3|32]]  इत्यनेनैव तकारः सिद्धः, तत्क निपात्यते? इत्याह--`इनस्तोऽचिण्णलोः` इत्यादि| `धातोः स्वरूपग्रहणे तत्प्रत्यये कार्यसम्प्रत्यय एव` (जै|वृ|31)| `धातोः`  [[6|1|156]]  इत्येवं यो विहितः प्रत्ययः, तत्र कार्यं विज्ञायत इत्यर्थः| न च ष्यञ्प्रत्ययो धातुप्रत्ययः, किं तर्हि? प्रातिपदिकप्रत्ययः तेन तत्र `हनस्तोऽचिण्णलोः`  [[7|3|32]]  इति तकारो न प्राप्नोति, अतो निपात्यते| कथं पुनर्विज्ञापते--धातोः स्वरूपग्रहणे तत्प्रत्यये कार्यं भवतीति? नैतदस्ति; `न क्वादेः`  [[7|3|59]]  इत्यत्र हि नेति योगदिभागादपि शक्यते कुत्वनिवृत्तिः कर्त्तुम्| `भ्रौणध्नः वत्र्रध्नः` इति| अपत्यार्थेऽण्| इक्ष्वाकुशब्दाद्यदा `जनपदशब्दात्`  [[4|1|138]]  इत्यादिनाञ्? भवति, तदैक्ष्वाकशब्दो ञित्स्वरेणाद्युदात्तः| यदा तु `कोपधात्`  [[4|2|131]]  इति शैषिकोऽण्, तदान्तोदात्तः| ननु चैवंविधसूत्र एकस्योपादानेऽपरस्य ग्रहणं न सिद्ध्यति, तस्मादुभयोरपि स्वरभिन्नयोरुपादानं कत्र्तव्यम्--`एआकः, ऐक्ष्वकः` इति| एतच्चोद्यमपाकर्त्तुमाह--`स्वरसर्वनाम्ना` इत्यादि| उदात्तादीनां स्वराणा मविभागेनोच्चारणम्, एकश्रुतिः| सा च स्वराणां सर्वनामेव सर्वनाम यथैव हि `तस्यापत्यम्`  [[4|1|92]]  इत्यादौ निर्देश उपगुप्रभृतीन्विशेषान्विभागेन प्रतिपदयति, ततैकश्रुतिरप्युदात्तादीन्स्वरविशेषान्| तथात्रायमैक्ष्वाकशब्दः पठते--नाप्याद्युदात्तो नाप्यन्तोदात्तः, तस्य त्वेवं पठितस्य प्रत्ययविशेषात्स्वरविशेषो भवति--यदाञ्? तदान्तादोत्तः| `इत्यादेशापवादः` इति| केकयादि  [[7|3|2]]  सूत्रेणेयादेशः प्राप्नोति, तदपवादो लोपो निपात्यते| `अतो गुणे`  [[6|1|94]]  पररूपत्वम्| `अथ किमर्थम्` इति| येनाभिप्रायेण पृष्टवांस्तं स्वयमेवाविष्कर्त्तुमाह--`ततोऽञि कृते] इत्यादि| `सिद्धम्` इति| रूपस्वरूपयोरभेदात्| `यलोपार्थश्च` इत्यादिना बिदादिषु पाठे यो गुणस्तं दर्शयति| `यस्कादिषु च` इत्यादि| तत्र हि तस्य बहुषु गोत्रप्रत्ययस्य लुग्यथा स्यादित्येवमर्थः पाठः| स च लुग्बिदादिषु पाठे सति `यञञोश्च`  [[2|4|64]]  इत्यनेनैव सिद्ध्यतीति नार्थो यस्कादिषु पाठेन| `मैत्रेयः सङ्घः` इत्यादि| एतेन बिदादिषु पाठे यो दोषस्तं दर्शयति| बिदादिषु पाठे सति सर्वमेतदुपपद्यते यदुक्तवानासि; किन्तु मैत्रेयशब्दादञन्तात्? `सङ्घाङ्कलक्षण`  [[4|3|127]]  इत्यादिनाण्प्रत्ययः स्यात्, ततो मैत्रेय इत्यनिष्टं रूपं स्यात्, न तु मैत्रेयक इत्यभीष्टम्| ढञन्तात्? तु `गोत्रचरणाद्वुञ्`  [[4|3|126]]  भवतीति मैत्रेयक इत्यभीष्टं सिद्ध्यति| `हिरण्मयः` इति| `मयङ्वैतयोर्भाषायाम्`  [[4|3|141]]  इति मयट्॥"
}


