{
    "a": "7",
    "p": "3",
    "n": "28",
    "s": "प्रवाहणस्य ढे ",
    "padachcheda": "प्रवाहणस्य ६\/१ ढे ७\/१",
    "anuvritti": "",
    "adhikara": " अङ्गस्य [6।4।1]  उत्तरपदस्य [7।3।10] ",
    "full_sutra": "",
    "siddhantakaumudi_index": "1129",
    "msknum": "0",
    "ssknum": "0",
    "balamanorama": "<<प्रवाहणस्य ढे>> - प्रवाहणस्य । उत्तरपदस्येत्यधिकृतम् ।तद्धितेष्वचामादे॑रित्यतोऽचामादेरित्यनुवर्तते ।मृजेर्वृद्धि॑रित्यतो वृद्धिरिति,अर्धात्परिमाणस्य पूर्वस्य तु वे॑त्यतः पूर्वस्य वेतिच । तदाह — प्रवाहणशब्दस्येति । प्रावाहणेयः प्रवाहणेनय इति । शुभ्रादित्वाड्ढकि पूर्वपदस्य पाक्षिकी आदिवृद्धिः । उत्तरपदस्य नित्यम् । उत्तरपदे आकारस्य वृद्धेः फलं तु \"प्रवाहणेयीभार्य\" इत्यत्रवृद्धिनिमित्तस्य चे॑ति पुंवत्त्वप्रतिषेध एव ।",
    "tattvabodhini": "<<प्रवाहणस्य ढे>> - प्रवाहणस्य ढे । उत्तरपदस्येत्यधिक्रियते ।अर्धात्परिमाणे॑त्यतःपूर्वस्य तु वा॑ इति अनुवर्तते । तदाह — -उत्तरपदस्याचामादेरित्यादि । नित्यमुत्तरपदवृद्धेः फलं तुप्रवाहणेयीभार्यः॑इत्यत्रवृद्धिनिमित्तस्ये॑ति पुंवद्भावप्रतिषेधः ।",
    "padamanjari": "",
    "laghusiddhantakaumudi_index": "0",
    "laghusiddhantakaumudi": "",
    "kashika": "प्रवाहणस्य ढे परतः उत्तरपदस्य अचामादेरचः वृद्धिर् भवति, पूर्वपदस्य वा भवति। प्रवाहणस्य अपत्यम् प्रावाहणेयः, प्रवाहणेयः। शुभ्रादिभ्यश्च [[4|1|123]] इति ढक् प्रत्ययः।",
    "mahabhashyam": " प्रवाहणस्य ढे परस्य वृद्धिर्नेत्यनुवर्तते उताहो न ? ।। किं चातः ? ।। यद्यनुवर्तते प्रवाहणेयी भार्याऽस्येति प्रवाहणेयीभार्यः, वृद्धिनिमित्तस्येति पुंवद्भावप्रतिषेधो न प्राप्नोति । अथ निवृत्तं, न दोषो भवति ।। यथा न दोषस्तथास्तु ।। अथवा पुनरस्त्वनुवर्तते । ननु चोक्तं- -प्रवाहणेयी भार्यास्य प्रवाहणेयीभार्यः --वृद्धिनिमित्तस्येति पुंवद्भावप्रतिषेधो न प्राप्नोतीति ।। नैषः दोषः, मा भूदेवं जातेश्चेत्येवं(2) भविष्यति ।। ( प्रवाहणस्य ढे ) ।। ",
    "siddhantakaumudi": "प्रवाहणशब्दस्योत्तरपदस्याचामादेरचो वृद्धिः पूर्वापदस्य तु वा ढे परे | प्रवाहणस्यापत्यं प्रावाहणेयः-प्रवाहणेयः ॥",
    "nyaas": "प्रवाहणशब्दस्य ढे प्रत्यये परत उत्तरपदस्येति व्यधिकरणे षष्ठ्यौ| प्रवाहणशब्दसय यदुत्तरपदमवयवस्तस्येत्यर्थः| `प्रवाहणेयः` इति| वहेः प्रपूर्वाण्णिच्--प्रवाहयतीति प्रवाहणः| णिजन्तात्? `कृत्यल्युटो बहुलम्`  [[3|3|113]]  इति कत्र्तरि ल्युट्, प्रादिसमासः, `णेर्विभाषा`  [[8|4|29]]  इति णत्वम्, ततोऽपत्यार्थे ढक्| किमर्थं पुनरुत्तरपदस्य वृद्धिर्विधीयते, यावता वृद्धिमवेवैतत्? यदप्येवम्, तथापि वृद्धिरविधातव्या; तद्धितस्य वृद्धिनिमित्तत्वात्, `वृद्धिनिमित्तस्य च तद्धितस्यारक्तविकारे`  [[6|3|38]]  इति पुंवद्भावप्रतषेधो यथा स्यात्| यदि ह्रुत्तरपदवृद्धिर्न विधीयते, ततो यस्मिन्? पक्षे पूर्वपदे वृद्धिर्न विधीयते तस्मिन्? पक्षे प्रवाहणेयी भार्या अस्येति प्रवाहणेयीभायं इत्यत्र पुंवद्भावप्रतषेधो न स्यात्; वृद्धेरनिमित्तत्वात्? तद्धितस्य| यथा--वैयाकरणभायं इत्यत्र| ननु चासत्यपि वृद्धिनिमित्तत्वे तद्धितस्य` `जातेश्च`  [[6|3|40]]  इति पुंवद्भावप्रतिषेधो भविष्यति, अस्ति ह्रत्रापि `गोत्रं च चरणैः सह` (म|भा|2|225) इति जातित्वम्? एवं तर्हि एतज्ज्ञापयति--अनित्योऽयं प्रतिषेध इति| तेन हस्तिनीनां समूहो हास्तिकमित्यत्र `भस्याढे तद्धिते` (वा|731) इत्यौपसंख्यानिकस्य पुंवद्भावस्य प्रतिषेधो न भवति॥"
}


