{
    "a": "3",
    "p": "4",
    "n": "22",
    "msknum": "1300",
    "ssknum": "577",
    "balamanorama": "",
    "tattvabodhini": "<<आभीक्ष्ण्ये णमुल् च>> - आभीक्ष्ण्ये णमुल् च । ननु वाऽसरूपन्यायेन क्तवाप्रत्ययो भविष्यतीतिच॑ ग्रहणमिह व्यर्थमिति चेन्मैवम् । उक्तन्यायस्वीकारे तु लडादिरपीह प्रवर्तेत । न चेष्टापत्तिः,विभाषाऽग्रे॑ इति वक्ष्यमाणसूत्रस्थविभाषाग्रहणस्य वैयथ्र्यप्रसङ्गात् । तत्र हि क्त्वाणमुलौ विभाषाग्रहणेन लडादिसमावेशार्थं विकल्प्येते । यद्यपि वाऽसरूपन्यायेनैव लडादिः सिध्यति तथापि णमुला सहैव क्त्वाप्रत्ययो यत्र विधीयते तत्रवाऽसरूपविधिर्न प्रवर्तत इति ज्ञापनार्थं विभाषाग्रहणम् । तत्फलं तुआभीक्ष्णे णमुल् चे॑त्यत्र लडाद्यप्रवृत्तिः । ततश्च चकारेणैव क्त्वाप्रत्ययो लभ्यत इति नास्त्येव तस्य वैयथ्र्यम् । किं च वाऽसरूपं विनैव क्त्वालडाद्योः स्वीकारे तुन यद्यनाकाङ्क्षे॑ इत्यत्र क्त्वाप्रत्ययवल्लडादिरपि न सिद्ध्येत् । तथा चयदयं भुङ्क्ते ततः पठती॑त्युदाहरणं न स्यात् । सिद्धान्ते तुआभीक्ष्ण्ये णमुल्चे॑ति विशेषविहितयोः क्त्वाणमुलोरेव निषेधात्सामान्यविहितलडादिर्भवत्येवेति नास्त्येवाऽनुपपत्तिरिति दिक् ।पूर्वविषय इति ।समानकर्तृकयोः पूर्वकाले॑ इत्यर्थः । पायंपायमिति ।आतो युक् । वा दीर्घ इति । गमेण्र्यन्ताण्णमुलि मितां ह्यस्वे च कृते वा दीर्घ इत्यर्थः । ण्यन्तस्यापीति । यत्तु प्राचा ण्नय्तजागर्तेश्चिण्णमुलोर्वा वृद्धिरिति मतमुपन्यस्तं,तदपाणिनीयमिति भावः ।",
    "padamanjari": " द्विर्वचनसहिताविति । केन पुनरत्र द्विर्वचनमित्याह---आभीक्ष्णये द्वे भवत इत्युपसङ्ख्यानाद् द्विर्वचनमिति । ठ्नित्यवीप्सयोःऽ इत्यत्र तु वामनो वक्ष्यति---ठ्तिङ्क्षु नित्यता अव्ययकृत्सु चऽ इति । तन्मते नित्यग्रहणादेवात्र द्विर्वचनम् । पायंपायमिति । ठातो युक्ऽ ॥",
    "kashika": "समानकर्तृकयोः पूर्वकाले इत्येव। आभीक्ष्णयम् पौनःपुन्यम्। प्रकृत्यर्थविशेषणं च एतत्। आभीक्ष्ण्यविशिष्टे ऽर्थे वर्तमानाद् धातोः णमुल् प्रत्ययो भवति, चकारात् क्त्व च। द्विर्वचनसहितौ क्त्वाणमुलावाभीक्ष्ण्यं द्योतयतः, न केवलौ। आभीक्ष्ण्ये द्वे भवतः इत्युपसङ्ख्यानाद् द्विर्वचनम्। भोजं भोजं व्रजति, भुक्त्वा भुक्त्वा व्रजति। पायं पायं व्रजति, पीत्वा पीत्वा व्रजति।",
    "sutra_vishesh": "कृत्प्रत्ययप्रकरणम् - \"क्त्वा\" , \"णमुल्\" प्रत्ययविधानम्",
    "mahabhashyam": "",
    "sutra": "आभीक्ष्ण्ये णमुल् च",
    "kaumudiNumber": "3343",
    "kaumudiText": "पौनः पुन्ये द्योत्ये पूर्वविषये णमुल् स्यात् क्त्वा च | द्वित्वम् | स्मारं स्मारं नमति शिवम् | स्मृत्वा स्मृत्वा | पायं पायम् | भोजं भोजम् | श्रावं श्रावम् | चिण्णमुलोः <{2762}> इति णमुल्परे णौ वा दीर्घः | गमं गमम् | गामं गामम् | विभाषा चिण्णमुलोः <{2765}> इति नुम् वा | लम्भं लम्भम् | लाभं लाभम् | व्यवस्थितविभाषया उपसृष्टस्य नित्यं नुम् | प्रलम्भं प्रलम्भम् | जाग्रोऽविचिण्ण-<{2480}> इति गुणः | जागरं जागरम् | ण्यन्तस्याप्येवम् ॥",
    "nyaas": "`द्विर्वचनसहितौ` इत्यादि| आभीक्ष्ण्यं हि द्योतयितुं द्विर्वचनसहितयोरेव क्त्वाणमुलोः सामथ्र्यम्, न केवलयोः; शब्दशक्तिस्वाभाव्यात्| तस्माद्द्विर्वचनं विधेयमिति भावः| केन पुनरत्र द्विर्वचनमित्याह-- `आभीक्ष्ण्ये` इत्यादि| `पायम्पायम्` इति| `आतो युक्`  [[7|3|33]] ॥"
}


