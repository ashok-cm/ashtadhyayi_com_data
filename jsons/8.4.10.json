{
    "a": "8",
    "p": "4",
    "n": "10",
    "s": "वा भावकरणयोः ",
    "padachcheda": "वा ०\/०  भावकरणयोः  ७\/२",
    "anuvritti": "",
    "adhikara": " पूर्वत्रासिद्धम् [8।2।1]  संहितायाम् [8।2।108] ",
    "full_sutra": "",
    "siddhantakaumudi_index": "1054",
    "msknum": "1681",
    "ssknum": "0",
    "balamanorama": "<<वा भावकरणयोः>> - वा भावकरणयोः इत्येवेति । अनुवर्तत एवेत्यर्थः । भावे करणे च यः पानशब्दस्तस्य उक्तविषये णो वा स्यादित्यर्थः । आदेशार्थं वचनम् । क्षीरपानं क्षीरपाणमिति । क्षीरस्य पानमिति विग्रहः । भावे करणे वा ल्युट् । पानक्रिया, पानपात्रं वेत्यर्थः । गिरिनद्यादीनामिति । पूर्वपदस्थान्निमित्तात्परस्य उत्तरपदस्थस्य नस्य णो वेत्युपसङ्ख्यानमित्यर्थः । गिरेर्नदीति विग्रहः । चक्रनितम्बेति । चक्रमिव नितम्बो यस्याः सा इति विग्रहः । ",
    "tattvabodhini": "",
    "padamanjari": " गिरिनद्यादीनामिति । संज्ञायां प्राप्ते, असंज्ञायामप्राप्ते---इत्युभयत्रविभाषेयमित्याहुः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "भावे करणे च यः पानशब्दः तदीयस्य नकारस्य णकार आदेशो भवति वा पूर्वपदस्थानिमित्तादुत्तरस्य। क्षीरपाणं वर्तते, क्षीरपानम्। कषायपाणम्, कषायपानम्। सुरापाणम्, सुरापानम्। करणे क्षीरपाणः कंसः, क्षीरपानः। वाप्रकरणे गिरिनद्यादीनाम् उपसङ्ख्यानम्। गिरिणदी, गिरिनदी। चक्रणदी, चक्रनदी। चक्रणितम्बा, चक्रनितम्बा।",
    "mahabhashyam": " वा भावकरणयोः ।। वाप्रकरणे गिरिनद्यादीनामुपसङ्ख्यानम्।। वाप्रकरणे गिरिनद्यादीनामुपसङ्ख्यानं कर्तव्यम्। गिरिणदी गिरिनदी। चक्रणितम्बा चक्रनितम्बा। ",
    "siddhantakaumudi": "पानस्येत्येव | क्षीरपाणम् | क्षीरपानम् ॥ |<!गिरिनद्यादीनां वा !> (वार्तिकम्) ॥ गिरिणदी | गिरिनदी | चक्रणितम्बा | चक्रनितम्बा ॥",
    "nyaas": "आदेशार्थोऽयमारम्भः| `क्षीरपाणम्` इति| पीतिः=पानम्, `नपुंसके भादे क्तः`  [[3|3|114]]  इत्यनुवत्र्तमाने `ल्युट्? च`  [[3|3|115]]  इति ल्युट्प्रत्ययः| `क्षीरपाणः कंसः` इति| पोयतेऽनेनेति पानः, `करणाधिकरणयोश्च`  [[3|3|117]]  इति ल्युट्| `वाप्रकरणे` इत्यादि| उपसंख्यानशब्दस्य चेह प्रतिपादनमर्थः| अस्मिन्? वाप्रकरणे गिरिनदीप्रभृतीनां यो नकारस्तस्य णत्वप्रतिपादनं कत्र्तव्यमित्यर्थः| तत्रेदं प्रतिपादनम्--उत्तरसूत्रेऽनुक्तसमुच्चयार्थश्चकारः| तेन गिरिनदीप्रभृतीनां यो नकारस्तस्य णत्वं वा भविष्यतीति॥"
}


