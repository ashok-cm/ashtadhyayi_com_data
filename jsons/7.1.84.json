{
    "a": "7",
    "p": "1",
    "n": "84",
    "msknum": "285",
    "ssknum": "248",
    "balamanorama": "<<दिव औत्>> - दिव औत् । \"सावनडुहः\" इत्यतः \"सौ\" इत्यनुवर्तते । \"दिव\" इति षष्ठन्तम् । \"दिवेर्ङिविः\" इत्यौणादिकमव्युत्पन्नं वा प्रातिपदिकं गृह्रते, नतु \"दिवुक्रीडादौ\" इति धातुः,निरनुबन्धग्रहणे न सानुबन्धकस्ये॑ति न्यायात् । तदाह — दिविति प्रातिपदिकस्येति । औदिति तकार उच्चारणार्थो नत्वादेशे तकारः श्रूयते । एवं चानेकाल्त्वप्रयुक्तं सर्वादेशत्वं न । तकारस्य इत्संज्ञा तु न, फलाऽभावात् । तित्स्वरितस्य तु नात्र सम्भवः,तितिप्रत्ययग्रहण॑मिति वार्तिकात् । ननु सुदिव् सित्यत्र वकारस्यौत्त्वे इकारस्य यणि औकारस्य स्थानिवत्त्वेन हल्त्वाद्धल्ङ्यादिना सुलोपः स्यादित्यत आह्म — अल्विधित्वेनेति । औकारादेशस्थानिभूताद्वकारात्मकहलः परत्वमाश्रित्य प्रवर्तमानस्य सुलोपस्याऽल्विधित्वादिति भावः । सुद्यौरिति । आङ्गत्वात्तदन्तस्याप्यौत्त्वे यण् । रुत्वविसर्गौ । सुदिवाविति । अजादिषु सुदिव्शब्दोऽविकृत एवेति भावः ।",
    "tattvabodhini": "<<दिव औत्>> - दिव औत् । तकार उच्चारणार्थः । प्रतिपदिकस्येति । अव्युत्पन्नस्य,दिवेर्डिवि॑रिति न्यासोहितसूत्रेण व्युत्पन्नस्य वा ग्रहणं, नतुदिवु क्रीडादौ॑इति धातोः,निरनुबन्धकग्रहणे न सानुबन्धकस्ये॑ति परिभाषया । तेनाक्षद्यूरित्यादौ न भवति । न च तत्रान्तरङ्गत्वादूठेव स्यान्न तु औत्वप्रसक्तिरिति वाच्यम्, ऊठि कृतेऽप्येकदेशविकृतन्यायेनदिव औ॑दित्यास्यापि प्रसक्तिसंभवादिति दिक् ।",
    "padamanjari": "  धातोः प्रतिषेधो वक्तव्यः - अक्षद्यौउरिति, एकदेशविकृतस्यानन्यत्वादूठि कृते दिवशब्द एवायमिति प्रसङ्ग इति अधात्वधिकारात्सिद्धम्, अधातोः इत्यनुवर्तते, क्व प्रकृतम् उग्दिचां सर्वनामस्थानेऽघातोः इति ।यदि तदनुवर्तेत, नपुंसकस्य झलचः इत्यत्रापि सम्बध्येत, ततश्च काष्टतङ्क्षि ब्राह्मणकुलानीत्यत्र न स्यात् । तस्मादशक्यं तदनुवर्तयितुम् ततश्च धातोः प्रतिषेधो वक्तव्य एव इत्याशङ्क्याह - दिविति प्रातिपदिकमित्यादि ॥",
    "kashika": "दिवित्येतस्य सौ परतः औतित्ययम् आदेशो भवति। द्यौः। दिविति प्रातिपदिकम् अस्ति निरनुबन्धकम्। धातुस् तु सानुबन्धकः, स इह न गृह्यते, अक्षद्यूः।",
    "sutra_vishesh": "",
    "mahabhashyam": " दिव औत् ।। दिव औत्त्वे धातुप्रतिषेधः(4) ।। दिव औत्त्वे धातोः प्रतिषेधो वक्तव्यः, अक्षद्यूरिति ।। अधात्वधिकारात्सिद्धम् ।। अधातोरिति वर्तते ।। क्व प्रकृतम् ? ।। उगिदचां सर्वनास्थानेऽधातोरिति वर्तते।।।।। । अधात्वधिकारात्सिद्धमिति चेन्नपुंसके दोषो भवति । काष्ठतडि्क्ष कूटतडि्क्ष । नपुंसकस्य झलचः--अधातोरिति, प्रतिषेधः प्राप्नोति ।। उक्तं वा ।। किमुक्तम् ? ।। अननुबन्धकग्रहणे हि न सानुबन्धकस्ये ति ।। अथ वा संबन्धमनुवर्तिष्यते (ःथ्द्य;ति(5)) ।। (दिवऔत्) ।। ",
    "sutra": "दिव औत्‌",
    "kaumudiNumber": "336",
    "kaumudiText": "दिविति प्रातिपदिकस्य औत्स्यात्सौ परे | अल्विधित्वेन स्थानिवत्त्वाभावात् हल्ङ्याप् <{252}> इति सुलोपो न | सुद्यौः | सुदिवौ | सुदिवः | सुदिवम् | सुदिवौ ॥",
    "nyaas": "`द्यौः` इति| औत्त्वे कृते यणादेशः| इहाक्षद्यूरित्यक्षैर्दीष्यतीति क्विपि कृते तदाश्रये चान्तरङ्गत्वात्? `च्छ्वोः शूजनुनासिके च`  [[6|4|19]]  इत्युठ्| एकदेशविकृतसयानन्यत्वाद्दिव्शब्दं एवायमित्यूकगारस्योत्त्वं प्राप्नोति, तत्? कस्मान्न भवति? इत्याह--`दिविति प्रातिपदिकम्` इत्यादि| अस्त्येवायं दिव्शब्दो धातुः, अस्ति चाव्युत्पन्नं प्रातिपदिकम्| तत्र धातुः सानुबन्धकः, अस्य `उदितो वा`  [[7|2|56]]  इत्युदित्कार्यम्| प्रातिपदिकं तु निरनुबन्धकम्, न हि तस्य किञ्चिदनुबन्धकार्यमस्ति| तत्र निरनुबन्धकपरिभाषया (व्या|प|56) धातुरिह गृह्रते| तेनान्नद्युरित्यत्र न भवत्योत्त्वप्रसङ्गः| तकारो मुखसुखार्थः॥"
}


