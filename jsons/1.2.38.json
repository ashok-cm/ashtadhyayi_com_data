{
    "a": "1",
    "p": "2",
    "n": "38",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " स्वरितस्योदाते प्राप्ते इति । कथं प्राप्तः, यावताऽसिद्धः स्वरितः ? एवं तर्ह्येतज्ज्ञापयत्याचार्यः-ऽतस्यादितःऽ इत्यारभ्य नबसूत्री ऽउदातादनुदातस्य स्वरितःऽ त्यिस्मात्परा द्रष्टव्येति । उक्तानि प्रयोजनानि, उतरत्र च वक्ष्यामः । सामान्यापेक्षत्वाज्ज्ञापकस्य नवसूत्र्यप्युत्कृष्यते, न सुब्रह्मण्यास्वर एव । द्वयोरपि पदयोरिति । द्वितीयस्य पदत्परस्यापि निघातो न भवति; ऽ आमन्त्रितं पूर्वमविद्यमानवद्ऽ इति पूर्वस्याविद्यमान्त्वात् । प्रथमस्यापि न भवति; भिन्नवाक्यत्वात् ॥",
    "kashika": "सुब्रह्मण्यायाम् एव देवा ब्रह्माणः इति पठ्यते, तत्र पूर्वेण स्वरितस्य उदात्ते प्राऽप्ते ऽनेनानुदात्तो विधीयते। देवब्रह्मणोः स्वरितस्य अनुदात्त आदेशो भवति। देवा ब्रह्माण आगच्छत। द्वयोरपि पदयोरामन्त्रिताऽद्युदात्तत्वे शेषनिघाते च उदात्तादनुदात्तस्य स्वरितः कृतस् तस्यानुदात्तो भवति।",
    "sutra_vishesh": "स्वरभेदप्रकरणम् - अनुदात्तादेशः",
    "mahabhashyam": " देवब्रह्मणोरनुदात्तः - देवब्रह्मणोरनुदात्तत्वमेके - देवब्रह्मणोरनुदात्तत्वमेक इच्छन्ति। देवा ब्रह्माणः, देवा ब्रह्माणः ।। देवब्रह्मणोरनुदात्तः ।। 38 ।। ",
    "sutra": "देवब्रह्मणोरनुदात्तः",
    "kaumudiNumber": "3667",
    "kaumudiText": "अनयोः स्वरितस्यानुदात्तः स्यात्सुब्रह्मण्यायाम् | देवाब्रह्माण आगच्छत |",
    "nyaas": "`द्वयोरपि पदयोरामन्त्रिताद्युदात्तत्वे कृते` इति| `विभाषितं विशेषितं विशेषवचने बहुवचनम्`  [[8|1|74]]  इति पूर्वस्याविद्यामानत्वात् `आमन्त्रितस्य च`  [[8|1|19]]  इति पदात् परस्यापि निघातो न भवति| तेन द्वयोरपि पृथगेव षाष्ठिकमाद्युदात्तत्वं भवति| `शेषनिघातः` इति| `अनुदात्तं पदमेकवर्जम्`  [[6|1|152]]  इत्यनेन|"
}


