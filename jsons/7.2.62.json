{
    "a": "7",
    "p": "2",
    "n": "62",
    "s": "उपदेशेऽत्वतः ",
    "padachcheda": "उपदेशे ७\/१ अत्वतः ५\/१",
    "anuvritti": "",
    "adhikara": " अङ्गस्य [6।4।1] ",
    "full_sutra": "",
    "siddhantakaumudi_index": "2295",
    "msknum": "520",
    "ssknum": "439",
    "balamanorama": "<<उपदेशेऽत्वतः>> - उपदेशेऽत्वतः । \"अत्वत\" इति च्छेदः । अत् = ह्यस्वाकारः, सोऽस्याऽस्तीति अत्वान् । \"तसौ मत्वर्थ\" इति भत्वान्न जश्त्वम् । अच इति वर्जं पूर्वसूत्रं, तत्र यदनुवृत्तं तदप्यनुवर्तते । तदाह —  उपदेशेऽकारवत इति ।शक्लृ शशक्थ, \"पच्\" पपक्थेत्युदाहरणम् । अत्र क्रादिनियमप्राप्त इण्न भवति । उपदेशे किम्  ।कृष विलेखने॑ । चकर्षिथ । अत्वत इति किम्  । बिभेदिथ । तपरः किम्  । रराधिथ । तासौ किम्  । जग्रहिथजिघृक्षती॑त्यत्रसनि ग्रहगुहोश्चे॑ति सनि नित्यमनिट् , न तु तासौ । नित्येति किम्  ।अञ्ज॑, आनञ्जथ ।ऊदित्त्वात्तासौ वे॑डिति भाष्यम् । चक्रमिथेत्यप्युदाहरणम्, स्नुक्रमो॑रिति नियमेनात्मनेपदे तासावनिट्कत्वेऽपि परस्मैपदे सेट्कत्वात् । ",
    "tattvabodhini": "<<उपदेशेऽत्वतः>> - उपदेशेऽत्वतः । पपक्थ । इयष्ठ । उपदेशे किम्  । कर्ष्ठा । चकर्षिथ । अकारवत इति किम्  । भेत्ता । बिभेदिथ । तपरकरणं कम्  । राद्धा । रराधिथ । तासौ किम्  । जिघृक्षति । जग्रहिथ ।सनि ग्रहगुहोश्चे॑ति सनि नित्यमनिरट् । क्रान्तः । चक्रमिथ । ऊदित्त्वेन क्त्वायां वेट्कत्वात्यस्य विभाषे॑ति निष्ठायां नेट् । नित्यानित्याऽनिट् ।स्नुक्रमोरनात्मनेपदनिमित्ते॑ इति परस्मैपदे सेक्टत्वात् ।",
    "padamanjari": "  अनजन्तार्थ आरम्भः । इयष्टेति । लिट।ल्भ्यासस्योभयेषाम् इति अभ्यासस्य सम्प्रसारणम्, व्रश्चादिष्त्वम्। चक्रर्षिथेति । कृष विलेखने । भवत्ययं गुणे कृते सम्प्रत्यकारवान्, न तूपदेशे । जिग्रहिथेति । सनि ग्रहगुहोश्च इतीट्प्रतिषेधाद्भावत्ययं सनि नित्यानिट्, न तासौ ।  आनञ्चिथेति । अत आदेः तस्मान्नुड्द्विहलः, स्वरत्यादिसूत्रेण तासौ विकल्पितेडयम् ॥",
    "laghusiddhantakaumudi_index": "483",
    "laghusiddhantakaumudi": "उपदेशेऽकारवतस्तासौ नित्यानिटः परस्य थल इण्न स्यात्॥",
    "kashika": "उपदेशे यो धातुरकारवान् तासौ नित्यानिट् तस्मात् तासाविव थलि इडागमो न भवति। पक्ता पपक्थ। यष्टा इयष्ठ। श्क्ता शशक्थ। उपदेशे इति किम्? कर्ष्टा चकर्षिथ। अत्वतः इति किम्? भेत्ता विभेदिथ। तपरकरणं किम्? राद्धा रराधिथ। तास्वतित्येव, जिघृक्षति। जग्रहिथ। नित्यम् अनिटः इत्येव, अङ्क्ता, अञ्जिता आनञ्जिथ।",
    "mahabhashyam": " उदेशेऽत्वतः तासावत्वत्प्रतिषेधे घसेः प्रतिषेधप्रसङ्गोऽकारवत्त्वात्।। तासावत्वत्प्रतिषेधे घसेः प्रतिषेधः प्राप्नोति--जघसिथ ।। किं कारणम्?।। अकारवत्त्वात्। सोऽपि ह्यकारवान्।। सिद्धं तु हलादिग्रहणात्।। सिद्धमेतत् ।। कथम्?।। हलादिग्रहणात् । हलादिग्रहणं कर्तव्यम्। तच्चावश्यं कर्तव्यम्--अट्यशी प्रयोजयतः ।। अट्यशी तावन्न प्रयोजयतः।। किं कारणम्?।। तासावनिट ःथ्द्य;त्युज्यते सेटौ चेमौ तासौ।। अञ्ञ्ज्वशू तर्हि प्रयोजयतः।। अञ्ञ्ज्वशू चापि न प्रयोजयतः।। किं कारणम्?।। तासौनित्याऽनिटःथ्द्य;त्युच्यते,विभाषितेटावेतौ ।। अदिस्तर्हि प्रयोजयति। आदिथ ।। क्रियमाणेऽपि वै हलादिग्रहणेऽत्र प्राप्नोति--जघसिथ। एषोऽपि हि हलादिः ।। तस्य चाभावात्तासौ ।। तासावनिट ःथ्द्य;त्युच्यते न च घसिस्तासावस्ति।। ननु च यस्तासौ नात्यनिडप्यसौ तासौ भवति।। नैवं विज्ञायते--यस्तासावनिडिति ।। कथं तर्हि?।। यस्तासावस्त्यनिट् चेति।। किं वक्तव्यमेतत् ?।। न हि ।। कथमनुच्यमानं गंस्यते ?।। सप्त्यम्यर्थे वतिः।। सप्तम्यर्थेऽपि वै वतिर्भवति। तद्यथा मथुरायामिव मथुरावत्। पाटलिपुत्र ःथ्द्य;व पाटलिपुत्रवत् । एवं तासाविव तास्वत्।। उपदेशेत्वतः।। ",
    "siddhantakaumudi": "उपदेशे अकारवतस्तासौ नित्यानिटः परस्य थल इण्न स्यात् ॥",
    "nyaas": "अनजन्तार्थोऽयमारम्भः| `इयष्ठ` [`इयष्ट` इति पदमञ्जरी] इति| पूर्ववदभ्यासस्य सम्प्रसारम्, व्रश्चादिसूत्रेण  [[8|2|36]]  षत्वम्, ष्टुत्वम्| `चकर्षिथ` इति| `कृष विलेखने` (धातुपाठः-990)| भवत्ययमकारवान्, न तूपदेशे, किं तर्हि? पश्चाद्गुणे कृते| उपदेशग्रहमिह शक्यमकर्त्तुम्, शक्यत एव हि `एकाच उपदेशे`  [[7|2|10]]  इत्यत उपदेशग्रहणमनुवत्र्तयितुम्? तत्? क्रियते विस्पष्टार्थम्| असति तस्मिन्, पूर्वसूत्रे तस्यानुपयोगान्निवृतिंत मन्यमानः `तासावत्वतः` इत्येवमपि कश्चित्? प्रतिपद्येत| `रराधिथ` इति| `राध साध संसिद्धौ` (धातुपाठः-1262,1263)| `जिघृक्षति` इति| `सनि ग्रहगुहोश्च`  [[7|2|12]]  इतीट्प्रतिषेधाद्भवति नित्यानिट्, न तु तासौ, किं तर्हि? सचि|`आनाञ्जथ` इति| `अन्जू `व्यक्तिभ्रक्षणादिषु` [`व्यक्तिमरषणकान्तिगतिषु`--धातुपाठः-] (धातुपाठः-1458)| `अत आदेः`  [[7|4|70]]  इत्यभ्यासस्य दीर्घः, `तस्मान्नुङ्? द्विहलः`  [[7|4|71]]  नुट्, भवत्ययं धातुरुपदेशेऽकारवान्, न तु तासौ नित्यानिट्; स्वरत्यादिसूत्रेण  [[7|2|44]]  विकल्पितेट्कत्वात्॥"
}


