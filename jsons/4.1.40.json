{
    "a": "4",
    "p": "1",
    "n": "40",
    "s": "अन्यतो ङीष्",
    "padachcheda": "अन्यतः ०\/०  ङीष्  १\/१",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  स्त्रियाम् [4।1।3]  अनुपसर्जनात् [4।1।14] ",
    "full_sutra": "",
    "siddhantakaumudi_index": "497",
    "msknum": "0",
    "ssknum": "0",
    "balamanorama": "<<अन्यतो ङीष्>> - अन्यतो ङीष् । पञ्चम्यास्तसिः । वर्णादिति, अनुदात्तादिति, तोपधादिति चानुवर्तते । तत्र कस्मादन्यत इत्यपेक्षायां तोपधादिति प्रतियोगित्वेनान्वेति — तोपधापेक्षया अन्यत इति । तदाह — तोपधभिन्नादिति । कल्माषीति । चित्रवर्णेत्यर्थः ।चित्रं किर्मीरकल्माषशबलैताश्च कर्बुरे॑ इत्यमरः । सारङ्गीति । सारङ्गः शबले त्रिषु॑ इत्यमरः । \"फिषोऽन्त उदात्तः\" इत्यन्तोदात्तत्वशङ्कां व्युदस्यति — लघाविति । एतत्सूत्रंवृषाकपी॑ति सूत्रव्याख्यावसरे व्याख्यातम् । कृष्णा कपिलेति । फिट्स्वरेणान्तोदात्ताविमाविति भावः ।",
    "tattvabodhini": "<<अन्यतो ङीष्>> - लघा४वन्त इति । अन्ते एकस्मिन् लघौ द्वयोश्च लध्वोः परतो बह्वषो=बह्वच्कस्य गुरुरुदात्तः स्यात् ।अ॑षित्यचः प्राचां संज्ञा । कृष्णोत्यादि ।कृषश्चे॑ति नक्प्रत्ययेकपेश्चे॑ति सौत्राद्धातोरौणादिके इलचि च कृष्णकपिलावन्तोदात्तौ ।",
    "padamanjari": " सारङ्गकल्माषशब्दौ ठ्लघावन्तेऽ इति मध्योदातो, ठ्शप आक्रोशेऽ, ठ्कल तृपःऽ, ठ्शपेर्बश्चऽ इति कलप्रत्ययः, पकारस्य बकारः, प्रत्ययस्वरेण मध्योदातः शबलशब्दः । खट्वाशब्दो नित्स्वरेणाद्यौदातः, ठ्खट् काङ्क्षेऽ, ठसूप्रुषिलटिकणिखटिविशिभ्यः क्वन्ऽ । कृष्णशब्दोऽन्तोदातः, ठ्कृषेर्वर्णेऽ इति नक् प्रत्ययः, इलचि प्रकृते ठ्कपेश्चऽ इति उणादिषु सूत्रम् । कपिः सौत्रो धातुः, कपिलशब्दोऽन्तोदातः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "वा इति निवृत्तम्। वर्णादनुदात्तातिति वर्तते, तोपधापेक्षम् अन्यत्वम्। वर्णवाचिनः प्रातिपदिकादनुदात्तान्तात् स्त्रियां ङीष् प्रत्ययो भवति। स्वरे विशेषः। सारङ्गी। कल्माषी। शबली। वर्णातित्येव, खट्वा। अनुदात्तातित्येव, कृष्णा। कपिला।",
    "mahabhashyam": "",
    "siddhantakaumudi": "तोपधभिन्नाद्वर्णवाचिनोऽनुदात्तान्तात्प्रातिपदिकात् स्त्रियां ङीष् स्यात् | कल्माषी | सारङ्गी | लघावन्ते द्वयोश्च बह्वचो गुरुः (फि <{42}>) इति मध्योदात्तावेतौ | अनुदात्तान्तात्किम् ? कृष्णा | कपिला ॥",
    "nyaas": "`सारङ्गी, कल्माषी` इति| `लघावन्ते` (फि|सू|2|42) इत्यादिना मध्योदात्तौ सारङ्गकल्मावशब्दौ| `शवली` इति| `शप अक्रोशे` (धातुपाठः-1000), `कलस्तृपश्च` (द|उ|8|107) इति `शपेर्वश्च` (द|उ|8|108) इति कलप्रत्ययः, पकारस्य बकारः, प्रत्यायाद्युदात्तत्वेन मध्योदात्तः शबलशब्दः| `खट्वा` इति| `खट काङ्क्षायाम् (धातुपाठः-309), `अशूप्रुषिलटिकणिखटिविशिभ्यः क्वन्` (द|उ|8|125) इति क्वन्, नित्सर्वेरणाद्युदात्तः खट्वाशब्दाः| `कृष्णा` इति| `कृष विलेखने` (धातुपाठः-990) `{इण्सिञ्दीङुष्यविभ्यो नक्--द|उ|) इण्सिञ्जिदीङुष्यविभ्यो नक्`, `कृषेर्वर्णे` (द|उ|5|35|37) इति नक्, प्रत्ययस्वरेणान्तोदात्तः कृष्णशब्दः| `कपिला` इति| `कमु कान्तौ` (धातुपाठः-443) `सलिकल्यनिमहिभडिभण्डिशण्डिपिण्डितुण्डिकुकिभूभ्य इलच्` (पं|उ|155), `कमेः पश्च` (पं|उ|1|56) इति मकारस्य पकारः, चित्स्वरेणाणान्तोदात्तः कपिलाशब्दः॥"
}


