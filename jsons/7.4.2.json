{
    "a": "7",
    "p": "4",
    "n": "2",
    "s": "नाग्लोपिशास्वृदिताम् ",
    "padachcheda": "न ०\/० अग्लोपिशास्वृदिताम् ६\/३",
    "anuvritti": "",
    "adhikara": " अङ्गस्य [6।4।1] ",
    "full_sutra": "",
    "siddhantakaumudi_index": "2572",
    "msknum": "800",
    "ssknum": "0",
    "balamanorama": "<<नाग्लोपिशास्वृदिताम्>> - नाग्लोपि । \"णौ चङ्युपदायाः\" इत्यनुवर्तते । णावित्यावर्तते । एकमग्लोपिन इत्यत्रान्वेति, द्वितीयं तु निषेधे परनिमित्तं । तदाह  —  णिच्यग्लोपन इत्यादि । अलुलोकदिति । ऋदित्त्वाऽन्नाग्लोपीति निषेधेन उपधाह्यस्वाऽभावे सति लघुपरकत्वाऽभावान्नाऽभ्यासदीर्घ इति भावः । उदितत्वादिति । \"वृतु वृधु\" इत्युदितत्वम्उदितो वे॑त्यण्यन्तात् क्त्वायामिड्विकल्पार्थम् । ण्यन्तात्तु णिचा व्यवधानान्नेड्विकल्पप्रसक्तिः, अतो णिज्विकल्पो विज्ञायते इति भावः । पूरी आप्यायने । इण्निषेधायेति । अण्यन्तात्क्त्वायामिण्निषेधार्थमीदित्त्वम् । ण्यन्तात्तु णिचा व्यवधानादप्रसक्तेः । अतो णिज्विकल्पो विज्ञायते इत्यर्थः । स्वदधातुः षोपदेशः । तदाह - असिष्वददिति । आदेशसकारत्वात्षः । अभ्यासेऽकारस्य संयोगपरकत्वेन गुरुत्वान्नाऽभ्यासदीर्घः ।दीर्घस्य त्विति.दीर्घमध्यस्य त्वित्यर्थः । अषोपदेशत्वादिति । ह्यस्वमध्यस्यैव स्वदेः षोपदेशेषु पररिगणनादिति भावः । इत्यास्वदीयाः । आ धृषाद्वेति । गणसूत्रम् । विभाषितणिच इति । विकल्पितणिच्काः प्रत्येतव्या इत्यर्थः । आङभिव्याप्ताविति मत्वा आह - धृषधातुमभिव्याप्येति । णिजभावपक्षे आह  —  अयौक्षीदिति । अर्च पूजायामिति । अयमनुदात्तेदिति शाकटायनः । अर्चयते । अर्चते । अस्य भ्वादौ पाठोऽनार्षः, अनेनैव सिद्धेः । न च परस्मैपदार्थं भ्वादावर्चेः पाठ इति वाच्यम्, भ्वादौ तस्याप्यात्मनेपदीयतायाः शाकटायनसंमतत्वेन माधवोक्तेः । एवमत्रत्यानामाधृषीयाणां भ्वादौ परस्मैपदिषु पाठः प्रामादिकएवेत्याहुः । ली द्रवीकरणे । लाययतीति । लीलोरिति नुक्तु न, लासाहचर्याद्धेतुमण्णावेवाऽस्य प्रवृत्तेः । लेतेति ।विभाषा लीयते॑रित्यात्त्वं तु न, तत्र श्नाश्यन्विकरणयोरेव यका निर्देश इति भाष्यात् । वृञ् आवरणे । वरिता - वरीतेति ।वृतो वे॑ति दीर्घः । आशीर्लिङि - व्रियात् । आत्मनेपदे तुलिङिसचो॑रितिवेट् । वृषीष्ट —  वरिषीष्ट । इडभावपक्षेउश्चे॑ति कित्त्वान्न गुणः ।न लिङी॑ति इटो न दीर्घः । अवृत । ज्रि चेति । ह्यस्वान्तोऽयम् । रिच वियोजनेइति । अनिडयम् । ततश्च णिजभावपक्षे नेट् । तदाह  —  रेक्तेति । शिष असर्वेति । अयमप्यनिट् । तदाह  — शेष्टेति । अशिक्षदिति ।शल इगुपधा॑दिति क्सः । अयं विपूर्वोऽतिशये इति । \"वर्तते\" इति शेषः । अयमस्माद्विशिष्ट इत्यत्र अधिक इति गम्यते । तृप तृप्ताविति । अनिट्सु श्यना निर्देशादयं सेट् । तदाह  —  तर्पितेति । छृदी संदीपने इति । ईदित्त्वं निष्ठायामिण्निषेधार्थम् । धुवति स्फुटितेति । शविकरणस्य रूपम् । शस्य ङित्त्वाद्गुणाऽभावे उवङ् । प्रीञ् तर्पणे । प्रीणयतीति ।धूञ्प्रीञो॑रिति वार्तिकान्नुगिति भावः । हरदत्तेति । अनेन भाष्याऽसंमतत्वं सूचितम् । उपसर्गाच्चेति । दैघ्र्ये तूपसर्गादनुपसर्गाच्च परस्तनुधातुराधृषीयो वेदितव्य इत्यर्थः । श्रद्धोपकरमयोस्त्वनुपसर्गादेवेति भावः । वच परिभाषणे । अवाक्षीदिति ।अस्यातिवक्ती॑ति लुका निर्देशादङ्नेति भावः ।वचिस्वपी॑ति संप्रसारणम्- उच्यात् । इत्याधृषीयाः । अथाऽदन्ता इति । \"वक्ष्यन्ते\" इति शेषः । अन्ते अकारो नेत्संज्ञको, नाप्युच्चारणार्थ इति भावः । तत्र कथदातोर्णिचि अतोलोपे \"कथि\" इत्यस्मात्तिपि शपि गुणेऽयादेशे कथयतीति रूपं वक्ष्यति । तत्र णिचमाश्रित्य उपधावृद्धिमाशङ्क्याह - अल्लोपस्य स्थानिवद्भावादिति ।अचः परस्मि॑न्नित्यनेनेति भावः । अत्रेदमवधेयं —  स्थानिनि सति शास्त्रीयं यत्कार्यं तदेव स्थानिवदादेशोऽनल्विधावित्यत्रातिदिश्यते यत्तु स्थानिनि सति निमित्तव्याघातान्न भवति तस्याऽभावस्याऽशास्त्रीयत्वान्नाऽतिदेशः । अन्यथा \"नायक\" इत्यत्र ईकार स्थानिकस्य ऐकारस्य आयादेशानापत्तेः । ईकारे स्थानिनि सति आयभावस्य दृष्टत्वेन तस्याप्यैकारे अतिदेशप्रसङ्गात् ।अचः परस्मि॑न्नित्यत्र तु स्थानिनि सति यच्छास्त्रीयं कार्यं प्रसज्यते तस्य, तदभावस्य चाऽशास्त्रीयस्याप्यतिदेश इति भाष्ये स्पष्टम् । अतोऽत्र थकारादकारे सति प्रसक्तस्य उपधावृद्ध्यभावस्याऽशास्त्रीयत्वेऽप्यतिदेश इति इति सिद्धम् । लुङि चङि \"अचकथ\" दित्यत्र सन्वत्त्वमाशङ्क्याह —  अग्लोपित्वादिति । सन्वत्वविषये जायमानोऽभ्यासदीर्घः सन्वत्त्वं नापेक्षत इति पृथगुक्तिः । एवं वरादौ सर्वत्र ज्ञेयम् । गण सङ्ख्याने । चङि अल्लोपस्य स्थानिवत्त्वाद्दीर्घसन्वद्भावयोरभावेअजगण॑दित्येव प्राप्ते आह  — ",
    "tattvabodhini": "<<नाग्लोपिशास्वृदिताम्>> - स्वाद इत्येके इति । अस्मिन्मते पूर्वत्राप्यास्वादः सकर्मकादिति पाठम् । ननु दीर्घपाठो व्यर्थः, ह्यस्वपाठेऽप्युपधावृद्ध्या स्वादयतीति रूपाणां तुल्यत्वादत आह — - दीर्घस्य त्विति ।सः स्विदिस्वदिसहीनां चे॑ति सूत्रेण अभ्यासेणः परस्य सस्य सकारो न तु षत्वमिति वक्ष्यमाणत्वात्सन्नन्तेऽपि सिस्वादयिषतीत्यादि रूपं तुल्यमेवेत्यभिप्रेत्याह — - असिस्वददिति । इत्यास्वदीयाः । आधृषाद्वा । व्याख्यानात्, योग्यताबलाद्वा णिजिति संबध्यते । अयौक्षीदिति । णिजभावपक्षे अनिट्कोऽयमिति भावः । ली द्रवीकरणे ।लिनातिलीयत्योर्यका निर्देश॑ इति भाष्यकारोक्त्याविभाषा लीयते॑रित्यात्वमिह न प्रवर्तत इति ध्वनयति — लेतेति । वरीतेति ।वृतो वे॑ति वा दीर्घः । लिङि —  वूर्यात् । आत्मनेपदे तु वृषीष्ट । वरिषीष्ट ।लिङ्सिचोरात्मनेपदेषु॑ इति वेट् ।न लिङी॑ति इटो दीर्घनिषेधः । इडभावपक्षेउश्चे॑ति कित्त्वान्न गुणः । लुङि अवारीत् । अवारिष्टाम् । अवारिषुः ।सिचि च परस्मैपदेषु॑ इति दीर्घनिषेधः । आत्मनेपदे तु अवरिष्ठ । अवरीष्ट । इडभावे सिचो लोपः । अवृत । रिच ।णिजभावे अयमनिडित्याह — रेक्तेति । अशिक्षदिति ।शल इगुपधा॑दिति क्सः । तृप । अनिट्सु श्यना निर्देशादयं सेडिति ध्वनयति —  तर्पितेति । छृदी । ईदित्वान्निष्ठायां नेट् । ऋवर्णान्नस्य णत्वम् । छृण्णः । छृण्णवान् । *धूञ्प्रीञोर्नुग्वक्तव्यः । ह्यस्वश्चेति । धुञ् कम्पने इत्यर्थः । अवाक्षीदिति ।अस्यतिवक्ती॑ति लुका निर्देशादङ् नेति भावः ।वचिस्वपी॑ति संप्रसारणम् । उच्यात् । धृष प्रसहने । केचित्त्वादितमाहुस्तन्मते धृष्टो, मुख्यमते तु धृषितः । नन्वत्रनिष्ठा शीङि॑त्यादिना सेण्निष्ठायाः कित्त्वनिषेधाद्गुणेन भाव्यमिति चेत् । अत्राहुः —  आदित्साहचर्यादादित एव । ञिधृषेत्यस्य तत्र ग्रहणात् ।न च आदितो निष्टाया इड् दुर्लभ इति शङ्क्यं,विभाषा भावादिकर्मणो॑रिति तत्संभवादिति । इत्याधृषीया युजादयः । अथाऽदन्ता इति । वक्ष्यमाणेषु धातुषु अन्त्यावयवोऽकारो न तूच्चारणार्थ इत्यर्तः । स्थानिवत्त्वान्न वृद्धिरिति ।अचः परस्मिन् इति सूत्रेणेत्यर्थः । न च स्थानिनि सति यत्कार्यं तदेव स्थानवदित्यनेनातिदिश्यते नत्वादेशप्रयुक्तं वार्यते, अन्यथा नायक पावक इत्यादि न सिध्येदिति वृद्धिरत्र दुर्वारेति वाच्यम्,अचः परस्मिन् इत्यत्र स्थानिवदित्यनुवर्त्त्य शब्दाधिकारपक्षाश्रयेण भावाऽभावावुभावप्यतिदिश्यते इति सिद्धान्तात् । स्थानिनि सत्यभवन्त्या वृद्धेरादेशेऽप्यभावात् ।स्थानिनि सति यन्न भवति तदादेशेऽपि न भवती॑त्यत्र तुन पदान्ते॑ति सूत्रस्थलोपादिग्रहणमेव लिङ्गिमिति दिक् ।",
    "padamanjari": " यत्र णौ परतोऽग्लोपस्तदिहाग्लोपि गृह्यते । दीव्यतिप्रभृतेर्नायं निषेधः शास्वृदिद्ग्रहात् ॥ शक्यः शासिग्रहोऽकर्तुमृदिदेष पठिष्यते । ऋशासू अनुशिष्टावित्येवमेके प्रचक्षते ॥ वदन्त्यन्ये तु सूत्रेऽस्मिन् शासिं निरनुबन्धकम् । पठन्तः प्रतिषेधोऽस्य यङ्लुक्यपि भवेदिति ॥ तत्र स्थानिवद्भावादपि सिद्धमिति । स्थानिवद्भावे हि सति ह्रस्वभाविन्युपधा न सम्भवति । हलचोरादेशे तु न सिद्ध्यतीति । यथा ठ्सुधातुरकङ् चऽ इति समुदायस्यादेशत्वेऽवयवस्यानादेशत्वादणो रपरत्वं न भवति---सौधातकिरिति, तथा समुदाये स्थानिन्यवयवस्यास्थानित्वादजादेशत्वाभावान्नास्ति स्थानिवद्भावः । इह त्वग्लोपिग्रहणसामर्थ्यात् समुदायलोपोऽप्यग्लोप आश्रीयते ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "अग्लोपिनाम् अङ्गानां शासेः ऋदितां च णौ चङि उपधाया ह्रस्वो न भवति। अग्लोपिनां तावत् मालामाख्यतममालत्। मातरमाख्यतममातरत्। राजानम् अतिक्रान्तवानत्यरराजत्। लोमान्यनुमृष्टवानन्वलुलोमत्। अगेव यत्र केवलो लुप्यते तत्र स्थानिवद्भावादपि सिद्धम्, हलचोरादेशे तु न सिध्यति इति तदर्थम् एतद् वचनम्। शासेः अशशासत्। ऋदिताम् बाधृ अबवाधत्। याचृ अययाचत्। ढौकृ अडुढौकत्।",
    "mahabhashyam": " नाग्लोपिशास्वृदिताम् ।। अग्लोपिप्रतिषेधानर्थक्यं च स्थानिवद्भावात् ।। अग्लोपिप्रतिषेधश्चाऽनर्थकः ।। किं कारणम् ? ।। स्थानिवद्भावात् । स्थानिवद्भावादत्र ह्रस्वत्वं न भविष्यति । यत्र तर्हि स्थानिवद्भावो नास्ति तदर्थमयं योगो वक्तव्यः ।। क्व च(1) स्थानिवद्भावो नास्ति ? ।। यो हलचोरादेशः--अत्यरराजत् ।। किं पुनः कारणं हलचोरादेशो न स्थानिवदिति ? ।। उच्यते । अजादेशः स्थानिवदित्युच्यते, न चाऽयमच एवादेशः ।। किं तर्हि ? ।। अचश्चाऽन्यस्य च ।। अग्लोपिनां ने-त्यपि तर्हि प्रतिषेधो न प्राप्नोति ।। किं कारणम् ? ।। अग्लोपिनां नेत्युच्यते न चाऽत्राऽगेव लुप्यते ।। किं तर्हि ? ।। अक्काऽन्यश्च ।। योऽत्राऽग्लुप्यते, तदाश्रयः प्रतिषेधो भविष्यति ।। यथैव(2) तर्हि योऽत्राऽग्लुप्यते तदाश्रयः प्रतिषेधो भवत्येवं योऽत्राऽज्लुप्यते तदाश्रयः स्थानिवद्भावो भविष्यति ।। एवं तर्हि सिद्धे सति यदग्लोपिना नेति प्रतिषेधं शास्ति तज्ज्ञापयत्याचार्यः-- इत उत्तरं स्थानिवद्भावो न भवतीति ।। किमेतस्य ज्ञापने प्रयोजनम् ? ।। पूर्वत्रासिद्धे न स्थानिवदित्युक्तन्तन्न वक्तव्यं भवति ।। यद्येतज्ज्ञाप्यते आदीधयतेः--आदीधकः । आवेवयतेः आवेवकः -- यीवर्णयोर्दीधीवेव्योरिति लोपो न प्राप्नोति । इह च यत्प्रलुनीह्यत्रेति(1) तिङि चोदात्तवतीत्येष स्वरो न प्राप्नोति ।। नैषः दोषः । यत्तावदुच्यते--आदीधयतेः आदीधकः । आवेवयतेः--आवेवकः । यीवर्णयोरिति लोपो न प्राप्नोतीति ।। यीवर्णयोरित्यत्रवर्णग्रहणसार्मथ्याद्भविष्यति । यदप्युच्यते--यत्प्रलुनीह्यत्र(2) तिङि चोदात्तवतीत्येष स्वरो न प्राप्नोतीति ।। बहिरङ्गो यणादेशोऽन्तरङ्गः स्वरः । असिद्धं बहिरङ्गमन्तरङ्गे । ( नाग्लोपिशास्वृदिताम् । ) ",
    "siddhantakaumudi": "णिच्यग्लोपिनः शास्तेर्ऋदितां च उपधाया ह्रस्वो न स्याच्चङ्परे णौ | अलुलोकत् | अलुलोचत् | वर्तयति | वर्धयति | उदित्त्वाद्वर्तति | वर्धति |{$ {!1784 रुट!} {!1785 लजि!} {!1786 अजि!} {!1787 दसि!} {!1788 भृशि!} {!1789 रुशि!} {!1790 शीक!} {!1791 रुसि!} {!1792 नट!} {!1793 पुटि!} {!1794 जि!} {!1795 चि!} {!1796 रघि!} {!1797 लघि!} {!1798 अहि!} {!1799 रहि!} {!1800 महि!} भाषार्थाः$} |{$ {!1801 लडि!} {!1802 तड!} {!1803 नल!} भाषार्थाः$} |{$ {!1804 पूरी!} आप्ययने$} | ईदित्त्वं निष्ठायामिण्निषेधाय | अत एव णिज्वा | पूरयति | पूरति |{$ {!1805 रुज!} हिंसायाम्$} |{$ {!1806 ष्वद!} आस्वादने$} | स्वाद इत्येके | असिष्वदत् | दीर्घस्य त्वषोपदेसत्वात् | असिस्वदत् | इत्यास्वदीयाः ॥\t(गणसूत्रम् -) आ धृषाद्वा | इत उर्ध्वं विभाषितणिचो धृषधातुमभिव्याप्य |{$ {!1807 युज!} {!1808 पृच!} संयमने$} | योजयति | योजति | अयौक्षीत् | पर्चयति | पर्चति | पर्चिता | अपर्चीत् |{$ {!1809 अर्च!} पूजायाम्$} |{$ {!1810 षह!} मर्षणे$} | साहयति | स एवातं नागः सहति कलभेभ्यः परिभवम् |{$ {!1811 ईर!} क्षेपे$} |{$ {!1812 ली!} द्रवीकरणे$} | लापयति | लयति | लेता |{$ {!1813 वृजी!} वर्जने$} | वर्जयति | वर्जति |{$ {!1814 वृञ्!} आवरणे$} | वारयति | वरति | वरते | वरिता | वरीता |{$ {!1815 जॄ!} वयोहानौ$} | जारयति | जरति | जरिता | जरीता |{$ {!1816 ज्रि!} च $}| ज्राययति | ज्रयति | ज्रेता |{$ {!1817 रिच!} वियोजनंपर्चनयोः$} | रेचयति | रेचति | रेक्ता |{$ {!1818 शिष!} असर्वोपयोगे$} | शेषयति | शेषति | शेष्टा | अशिक्षत् | अयं विपूर्वोऽतिशये |{$ {!1819 तप!} दाहे$} | तापयति | तपति | तप्ता |{$ {!1820 तृप!} तृप्तौ$} | संदीपन इत्येके | तर्पयति | तर्पति | तर्पिता |{$ {!1821 छृदी!} सन्दीपने$} ॥ छर्दयति | छर्दति | छर्दिता | छर्दिष्यति | सेसिचि--<{250}> इति विकल्पो न | साहचर्यात्तत्र रौधादिकस्यैव ग्रहणात् | चृप छृप तृप दृप संदीपन इत्येके | चर्पयति | छर्पयति |{$ {!1822 दृभी!} भये$} | दर्भयति | दर्भति | दर्भिता |{$ {!1823 दृभ!} संदर्भे$} ॥ अयं तुदादावीदित् |{$ {!1824 श्रथ!} मोक्षणे$} | हिंसायां इत्येके |{$ {!1825 मी!} गतौ$} | माययति-मयति | मेता |{$ {!1826 ग्रन्थ!} बन्धने$} | ग्रन्थयति-ग्रन्थति |{$ {!1827 शीक!} आमर्षणे$} |{$ {!1828 चीक!} च$} |{$ {!1829 अर्द!} हिंसायाम्$} | स्वरितेत् | अर्दयति | अर्दति | अर्दते |{$ {!1830 हिसि!} हिंसायाम्$} | हिंसयति | हिंसति | हिनस्तीति श्नमि गतम् |{$ {!1831 अर्ह!} पूजायाम्$} |{$ {!1832 आङः!} षद पद्यर्थे$} | आसादयति | आसीदति | पाघ्रा---<{2360}> इति सीदादेशः | आसत्ता | आसात्सीत् |{$ {!1833 शुन्ध!} शौचकर्मणि$} | शुन्धिता | अशुन्धीत् | अशुन्धिष्टाम् |{$ {!1834 छद!} अपवारणे$} | स्वरितेत् |{$ {!1835 जुष!} परितर्कणे$} | परितर्कणमूहो हिंसा वा | परितर्पण इत्यन्ये | परितर्पणं परितृप्तिक्रिया | जोषयति | जोषति | प्रीतिसेवनयोर्जुषते इति तुदादौ |{$ {!1836 धूञ्!} कम्पने$} | णावित्यधिकृत्य ॥ |<!धूञ्प्रीञोर्नुग्वक्तव्यः !> (वार्तिकम्) ॥ धूनयति | धवति | धवते | केचित्तु धूञ्प्रीणोरिति पठित्वा प्रीणातिसाहचर्याद्धुनातेरेव नुकमाहुः | धावयति | अयं स्वादौ क्र्यादौ तुदादौ च | स्वादौ क्र्यादौ तुदादौ च | स्वादौ ह्रस्वश्च | तथा च कविरहस्ये ॥ धूनोतिचम्पकवनानि धुनोत्यशोकं चूतं धुनाति धुवति स्फुटितातिमुक्तिम् ॥ वायुर्विधूनयति चम्पकपुष्परेणून्यत्कानने धवति चन्दनमञ्जरीश्च |{$ {!1837 प्रीञ्!} तर्पणे$} ॥ प्रीणयति | धूञ्प्रीणोरिति हरदत्तोक्तपाठे तु | प्राययति | प्रयति | प्रयते |{$ {!1838 श्रन्थ!} {!1839 ग्रन्थ!} सन्दर्भे$} |{$ {!1840 आप्लृ!} लम्भने$} | आपयति | आपिपत् | आपति | आप्ता | आपत् | स्वरितेदयमित्येके | आपते |{$ {!1841 तनु!} श्रद्धोपकरणयोः$} ॥ उपसर्गाच्च दैर्घ्ये ॥ तानयति | वितानयति | तनति | वितनति | चन श्रद्धोपहननयोरित्येके | चानयति | चनति |{$ {!1842 वद!} संदेशवचने$} ॥ वादयति | स्वरितेत् | वदति | वदते | अनुदात्तेदित्येके | ववदतुः | ववदिथ | ववदे | वद्यात् |{$ {!1843 वच!} परिभाषणे$} | वाचयति | वचति | वक्ता | अवाक्षीत् |{$ {!1844 मान!} पूजायाम्$} | मानयति | मानति | मानिता | विचारणे तु भौवादिको नित्यसन्नन्तः | स्तम्भे मानयते | इत्याकुस्मीयाः | मन्यते इति दिवादौ | मनुते इति तनादौ च |{$ {!1845 भू!} प्राप्तावात्मनेपदी $}| भावयते | भवते | णिच्सन्नियोगेनैवात्मनेपदमित्येके | भवति |{$ {!1846 गर्ह!} विनिन्दने$} |{$ {!1847 मार्ग!} अन्वेषणे$} |{$ {!1848 कठि!} शोके$} | उत्पर्वोऽयमुत्कण्ठायाम् | कण्ठते इत्यात्मनेपदी गतः |{$ {!1849 मृजू!} शौचालंकारयोः$} | मार्जयति | मार्जति | मार्जिता | मार्ष्टा |{$ {!1850 मृष!} तितिक्षायाम्$} | स्वरितेत् | मर्षयति | मर्षति | मर्षते | मृष्यति मृष्यते इति दिवादौ | सेचने शपि मर्षति |{$ {!1851 धृष!} प्रहसने$} | धर्षयति | धर्षति | इत्याधृषीयाः ॥ \tअथादन्ताः ॥{$ {!1852 कथ!} वाक्यप्रबन्धे$} | अल्लोपस्य स्थानिवद्भावान्नवृद्धिः | कथयति | अग्लोपित्वान्न दीर्घसन्वद्भावौ | अचकथत् |{$ {!1853 वर!} ईप्सायाम्$} | वरयति | वारयतीति गतम् |{$ {!1854 गण!} संख्याने$} | गणयति ॥",
    "nyaas": "अगिति प्रत्याहारग्रहणम्| अको लोपोऽग्लोपः, स एषामस्तीति तान्यग्लोपीन्यङ्गानि| `शासु अनुशिष्टौ` (धातुपाठः-1075) ऋदिद्येषां तानि ऋदिन्ति `बाधृ विलोडने` (धातुपाठः-5) इत्येवमादीनि| `अममालत्, अममातरत्` इति| `तत्करोति तदाचष्टे` (ग|सू|187) इति णिच्, `णाविष्ठवत्कार्यं प्रातिपदिकस्य` (वा|813) इतीष्ठवद्भावः, `तुरिष्ठेमेयःसु`  [[6|4|154]]  इति टिलोपः, ततो लुङादिः| `अतयरराजत्` इत्यादौ, `प्रातिपदिकाद्धात्वर्थे बहुलमिष्ठवच्च` (ग|सू|186) इति णिच्| `अन्वलुलोमत्` इति| `सत्यापपाशरूप`  [[3|1|25]]  इत्यादिना णिच्|`अगेव केवलो यत्र` इत्यादि| इह द्विविधमगलोपयङ्गम्--क्वचिदगेव केवलो लुप्यते, अममालदित्यादौक्वचिद्धलचौ, अत्यरराजदित्यादौ| अगेव केवलो यत्र लुप्यते तत्राग्लोपस्य स्थानिवद्भावात्? सिद्धम्| स्थानिवद्भावे सत्यग्लोपस्य व्यवधानादेव ह्यसवप्राप्तिः, तस्मान्न तदर्थमग्लोपीति वचनम्| इतरत्र तु हलचोरुभयोरप्यादेश इति सिध्यति, अस्थानिवद्भावात्| अजादेशसय हि परनिमित्तकस्य स्थानिवद्भाव उक्तः, न तु हलचोरादेशस्य| तस्माद्यत्र हलचोरादेशास्तदर्थमिदं वचनम्| अन्यार्थमेतत्? क्रियमाणं यत्रागेव केवलो लुप्यते तदर्थमपि भविष्यतीति तदर्थमस्योदाहरणमुपन्यस्तम्| `अडुढौकत्` इत| `ककि वकि आकि त्रकि ढौकृ त्रौकृ ष्वष्क वस्क मस्क टिकृ टीकृ तिकृ रघि लघि गत्यर्थाः` (धातुपाठः-94,95,96,97,98,99,100,101,102,103,104,105,106,107,108)| `अभ्यासे चचं`  [[8|4|53]]  इति जश्त्वम्--डकारः॥"
}


