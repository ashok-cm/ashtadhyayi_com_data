{
    "a": "3",
    "p": "3",
    "n": "57",
    "s": "ऋदोरप्‌ ",
    "padachcheda": "ऋदोः ५\/१ अप् १\/१",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  धातो: [3।1।91]  भावे [3।3।18]  अकर्तरि च कारके संज्ञायाम् [3।3।19] ",
    "full_sutra": "",
    "siddhantakaumudi_index": "3232",
    "msknum": "1262",
    "ssknum": "573",
    "balamanorama": "",
    "tattvabodhini": "<<ऋदोरप्>> - ऋदोरप् । ॠच्च उच्च तयोः समाहारे सौत्रं पुंस्त्वम् ।ॠदो॑रित्ययं न तकारः, किं तर्हि  । दकारः ।निरभ्योः पूल्वः॑ इत्यपवादतया घञ्विधानाज्ज्ञापकाद्दीर्घान्तादप्युदाहरति — लवः । पव इति । घञचोरपवाद इति ।निश्चय॑ इत्यत्राऽचः प्राप्तिरन्यत्र घञ इति विवेकः । हस्तादाने तु प्रपूर्वकाच्चिनोतेर्घञुदाह्मतः ।",
    "padamanjari": " लव इति । न च तादपि परस्तपर इति उकारस्य तपरत्वान्नात्रापा भवितव्यम् ? तत्राह---दकारो मुखसुखार्थ इति । नायं तकारः, किं तर्हि ? दकारः । एतच्च ठ्निरभ्योः पूल्वोःऽ इत्याद्यारम्भाद्विज्ञायते । मुखशब्देन ताल्वादिश्थानमुच्यते, तस्य सुखमनायासः । अचोर्हि हल्व्यवहितयोरुच्चारणे मुखस्य लाघवं भवति । असन्देहः, यस्यानुषङ्गिकं प्रयोजनम् ॥",
    "laghusiddhantakaumudi_index": "859",
    "laghusiddhantakaumudi": "ॠवर्णान्तादुवर्णान्ताच्चाप्। करः। गरः। यवः। लवः। स्तवः। पवः। (घञर्थे कविधानम्)। प्रस्थः। विघ्नः॥",
    "kashika": "ऋ̄कारान्तेभ्यः उवर्णान्तेभ्यः च अप् प्रत्ययो भवति। घञो ऽपवादः। पित्करणं स्वरार्थम्। करः गरः। शरः। उवर्णान्तेभ्यः यवः। लवः। पवः। दकारो मुखसुखार्थः। मा भूत्तादपि परः तपरः।",
    "mahabhashyam": "",
    "siddhantakaumudi": "ऋवर्णान्तादुवर्णान्तादप् | करः | गरः | शरः | यवः | लवः | स्तवः | पवः ॥",
    "nyaas": "`पित्करणं स्वरार्थम्` इति| `अनुदात्तौ सुप्पितौ`  [[3|1|4]]  इत्यनुदात्तत्वं यथा स्यात्| `ऋदोरप्` इत्यत्र ऋकारस्तपरः स्यात्| एवं सति तादपि परस्तपरः इत्युकारोऽपि तस्य परः स्यात्| ततश्च `तपरस्तत्कालस्य`  [[1|1|69]]  इति परिभाषोपस्थानादिहैव स्यात्-- यवः,स्तव इति; लवः,पव इत्यत्र तु न स्यात्| दकारे तु `अण् सवर्णान् गृह्णाति-- `भुवः गृह्णाति` (व्या|पा|66?) इति दीर्घादपि भवति| तस्मादुकारोऽयं सवर्णं गृह्णाति| अत्र च लिङ्गम्-- `भुवः प्रभवः`  [[1|4|31]]  इति निर्देशः|तपरे तु भवतेरप् न स्यात्, ततश्च `प्रभवः`इति निर्देशो नोपपद्यते| तस्य तु दकारस्य मुखसुखार्थत्वादन्यत् प्रयोजनं न सम्भवतीत्येतत्सर्वमालोच्याह-- `दकारो मुखसुखार्थः` इति॥"
}


