{
    "a": "6",
    "p": "4",
    "n": "119",
    "msknum": "655",
    "ssknum": "0",
    "balamanorama": "",
    "tattvabodhini": "<<घ्वसोरेद्धावभ्यासलोपश्च>> - घ्वसोरेद्धा । एत्वमलोन्त्यस्य, लोपस्तु शित्त्वात्सर्वस्येति भाष्यादौ स्पष्टम् । देहि । धेहि । असिद्धत्वादाडिति । नन्वेवमाटोऽसिद्धत्वात्श्नसो॑रित्यल्लोपो न भवेदिति तपरकरणं तत्र व्यर्थमिति चेत्, अत्राहुः —  आभाच्छास्त्रस्याऽनित्यताज्ञापनाय तपरकरणम् । तेनदेभतु॑रित्यादि सिद्धमिति । स्यादेतत् —  अत्र केचित् —  अद्ग्रहणस्य निष्फलत्वे तपरकरणस्य ज्ञापनार्थत्वं न सिध्येत् । न चअत उ॑दिति सूत्रस्थतपरकररणमेव ज्ञापनार्थमस्त्विति वाच्यम्, अस्येत्युक्तौ गौरवादद्र्धमात्रालाघवाय तत्र तपरत्वमिति सुवचत्वात् । तस्मादुक्तज्ञापनार्थमद्ग्रहणमावश्यकमित्याहुः ।",
    "padamanjari": "",
    "kashika": "घुसंज्ञाकानाम् अङ्गानाम् अस्तेश्च एकारादेशो भवति हौ परतः अभ्यासलोपश्च। देहि। धेहि। अस्तेः श्नसोरल्लोपः [[6|4|111]]। इत्यकारलोपः, एधि। शिदयम् लोपः, तेन सर्वस्याभ्यासस्य भवति।",
    "sutra_vishesh": "",
    "mahabhashyam": "",
    "sutra": "घ्वसोरेद्धावभ्यासलोपश्च",
    "kaumudiNumber": "2471",
    "kaumudiText": "घोरस्तेश्चैत्वं स्याद्धौ परेऽभ्यासलोपश्च | आभीयत्वेनैत्वास्यासिद्धत्वाद्धेर्धिः | श्नसोरल्लोपः-<{2469}>इत्यल्लोपः | एधि | तातङ्पक्षे एत्वं न | परेण तातङा बाधात् | [(परिभाषा - ) सकृद्गताविति न्यायात्] | स्तात् | स्तम् | स्त | असानि | असाव | असाम | अस्तिसिच-<{2225}>इतीट् | आसीत् | श्नसो-<{2469}> इत्यल्लोपस्याभीयत्वेनासिद्धत्वादाट् | आस्ताम् | आसन् | स्यात् | भूयात् | अभूत् | सिचोऽस्तेश्च विद्यमानत्वेन विशेषणादीण्न ॥",
    "nyaas": "`अभ्यासलोपश्च` इति धुसंज्ञकार्थमभ्यासलोपग्रहणम्; न त्वस्त्यर्थम्; अस्तेरभ्यासम्भवात्| `देहि चेहि` इति| दाञ्धाञोरेते रूपे| अन्येषान्तु घुसंज्ञकानामुदाहरणं न सम्भवति; विकरणेन हेव्र्यवधानात्| असम्भवाच्च यथायोगम्| तत्र `दो` इत्येतस्य श्यना हिशब्दो व्यवधीयते, दणो धेटस्तु शापा, देङः पुनरात्मनेपदित्वाद हेरसम्भवः| `एधि` इति| सकारस्यैत्त्वे कृते तस्यासिद्धत्वात्? `हुझलभ्यो हेर्धिः  [[6|4|101]]  इति धिभावः| ननु च `अलोऽन्त्यस्य`  [[1|1|51]]  इत्यलामन्त्यस्य लोपेन भवितव्यम्, तत्? कथं सर्वस्याभ्यासस्य लोपो भवति? इत्यत आह--`शिदयम्` इत्यादि| `लोपश्च` इत्यत्र द्वौ शकारौ निर्दिष्टौ| तत्रैको लोपस्य समबन्धी, द्वितीयस्तु विभक्तेः| यश्च लोपस्य सम्बन्धी तस्येत्संज्ञा प्रतिज्ञायत इति शिदयं लोपो भवति| तेन सर्वस्याभ्यासस्थ लोपो भवति| `आ च हौ`  [[6|4|117]]  इत्यतो होग्रहणं मण्डूकप्लुतिन्यायेन शक्यतेऽनुवत्र्तयुतुम्| तत्रन्यतरस्यांग्रहणेन सम्बद्धमिति तदनुवृत्तौ `अन्यतरस्याम्` इत्येतस्याप्यनुवृत्तिरित्याशङ्का स्यात्, अतस्तन्निवृत्त्यर्थं `हौ` इत्युक्तम्| चकारस्य सन्नियोगर्थत्वाल्लोपो भवत्येत्त्वञ्च॥"
}


