{
    "a": "8",
    "p": "2",
    "n": "93",
    "s": "विभाषा पृष्टप्रतिवचने हेः ",
    "padachcheda": "विभाषा १\/१  पृष्टप्रतिवचने ७\/१  हेः  ६\/१",
    "anuvritti": "",
    "adhikara": " पदस्य [8।1।16]  पूर्वत्रासिद्धम् [8।2।1]  वाक्यस्य टे: प्लुत: उदात्त: [8।2।82] ",
    "full_sutra": "",
    "siddhantakaumudi_index": "3612",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " प्रतिवचनशब्दोऽयं विरुद्धेऽपि शब्दे वर्तते, प्रतिशब्दस्य विरोधे प्रसिद्धेः---प्रतिमल्लः, प्रतिकुञ्जर इति; वचनं वचनं प्रतीति प्रतिवचनमिति वीप्सायामव्ययीभावेऽप्यस्ति; समाधानेऽप्यस्ति---अनेनाभिहितस्य मया प्रतिवचनं विहितमिति; पृष्टप्रतिवचनेऽपि वर्तते; तत्रासति पृष्टग्रहणे विवक्षितं प्रतिवचनं न गम्येत । उदाहणे हिशब्दोऽवधारणे ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "पृष्टप्रतिवचने विभाषा हेः प्लुतो भवति। अकार्षीः कटं देवदत्त? अकार्षं हि3, अकार्षं हि। अलावीः केदारं देवदत्त? अलाविषं हि3, अलाविषं हि। पृष्टप्रतिवचने इति किम्? कटं करिष्यति हि। हेः इति किम्? करोमि ननु।",
    "mahabhashyam": "",
    "siddhantakaumudi": "प्लुतः अकार्षीः कटम् | अकार्षं हि3 | अकार्षं हि | पृष्टेति किम् कटं करिष्यति हि | हेः किम् | कटं करोति ननु |",
    "nyaas": "`पृष्टप्रतिवचनम्` इति| पृष्टस्य प्रतिवचनम्ाख्यानं पृष्टप्रतिवचनम्| प्रतिवचनशब्दोऽयं विरुद्धेऽपि वचने प्रवत्र्तते--विरुद्धं वचनं प्रतिवचनमिति, प्रतिशब्दो ह्रत्र विरोधं द्योतयति, यथा--प्रतिमल्लः, प्रतिगज इति; वीप्सायामपि वत्र्तते--वचनं वचनं प्रतीति प्रतिवचनम्, `यथार्थे यदव्ययम्`  [[2|1|6]]  इति दीप्सायामव्ययोभावः; समाधानेऽपि वत्र्तते--यदनेनाभिहितं तस्य मया प्रतिवचनं विहिनमिति, समाधिर्विहित इति गम्यते; तत्र `प्रतिवचने` इत्युच्यमाने सर्वत्र प्रसज्येत| तस्मात्? प्रतिवचनविशेषार्थं पृष्टग्रहणम्| पृष्टस्य यत्? प्रतिवचनम्र्थाख्यानं तत्रैव यथा स्यात्, अन्यत्र मा भूदिति॥"
}


