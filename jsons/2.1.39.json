{
    "a": "2",
    "p": "1",
    "n": "39",
    "msknum": "1423",
    "ssknum": "0",
    "balamanorama": "<<स्तोकान्तिकदूरार्थकृच्छ्राणि क्तेन>> - स्तोकान्तिक । स्तोक-अन्तिक-दूर-एतदर्थकानि, कृच्छ्र एतानि पञ्चम्यन्तानि क्तप्रत्ययान्तेन समस्यन्त इत्यर्थः । अर्थग्रहणं स्तोकान्तिकदूरेषु संबध्यते । अल्पान्मुक्त इति । स्तोकपर्यायस्योदाहरणम् । अभ्याशादागत इति । अन्तिकपर्यायस्योदाहरणम् । विप्रकृष्टादागत इति । दूरशब्दपर्याय उदाहार्यः ।करणे च स्तोके॑ति पञ्चमी । \"दूरादागत\" इत्यत्र तुदूरान्तिकार्थेभ्यः॑ इति पञ्चमी । अत्रसुपो धात्वि॑ति लुकमाशङ्क्याह — पञ्चम्याः स्तोकादिभ्य इत्यलुगिति । ",
    "tattvabodhini": "<<स्तोकान्तिकदूरार्थकृच्छ्राणि क्तेन>> - स्तोकान्मुक्त इत्यादि ।करणे च स्तोकाल्पे॑ति पञ्चमी ।दूरादागत॑ इत्यादौ तुदूरान्तिकार्थेभ्यः॑इत्यनेन ।",
    "padamanjari": "",
    "kashika": "स्तोक अन्तिक दूर इत्येवम् अर्थाः शब्दाः कृच्छ्रशब्दश्च पञ्चम्यन्ताः क्तान्तेन सह समस्यन्ते, तत्पुरुषश्च समासो भवति। स्तोकान् मुक्तः। अन्तिकादागतः। अभ्याशादागतः। दूरादागतः। विप्रकृष्टादागतः। कृच्छ्रान् मुक्तः। कृच्छ्राल् लब्धः। पञ्चम्याः स्तोकाऽदिभ्यः [[6|3|2]] इत्यलुक्। शतसहत्रौ परेणेति वक्तव्यम्। शतात् परे परश्शताः। सहस्रात् परे परस्सहस्राः। राजदन्तादित्वात् परनिपातः। निपातनात् सुडागमः।",
    "sutra_vishesh": "समासप्रकरणम् - पञ्चमीतत्पुरुषसमासः",
    "mahabhashyam": "",
    "sutra": "स्तोकान्तिकदूरार्थकृच्छ्राणि क्तेन",
    "kaumudiNumber": "701",
    "kaumudiText": "स्तोकान्मुक्तः | अल्पान्मुक्तः | अन्तिकादागतः | अभ्याशादागतः | दूरादागतः | विप्रकृष्टादागतः | कृच्छ्रादागतः | पञ्चम्याः स्तोकादिभ्यः <{159}> इत्यलुक् ॥",
    "nyaas": "`स्तोकान्मुक्तः; कृच्छ्रान्मुक्तः` इति| `करणे स्तोकाल्पकृच्छ्र`  [[2|3|33]]  इत्यादिना पञ्चमी| `अन्तिकादागतः, दूरादागतः` इति| दूरान्तिकार्थेभ्यो द्वितीया च`  [[2|3|35]]  इत्यनेन॥"
}


