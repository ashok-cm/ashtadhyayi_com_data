{
    "a": "2",
    "p": "1",
    "n": "46",
    "msknum": "0",
    "ssknum": "0",
    "balamanorama": "<<क्षेपे>> - क्षेपे । \"सप्तमी\"क्तेने॑ति चानुवर्तते । तदाह — सप्तम्यन्तमित्यादि । अवतप्तेनकुलस्थितं त एतदिति ।स्थित॑मिति भावे क्तः । नकुलेन स्थितम् ।कर्तृकरणे कृता बहुल॑मिति समासः ।कृद्ग्रहणे गतिकारकपूर्वस्यापि ग्रहण॑मिति परिभाषयानकुलस्थित॑शब्दोऽपि क्तान्तः, तेन सहावतप्ते इति सप्तम्यन्तस्याऽनेन समासे कृतेतत्पुरुषे कृती॑त्यलुक् । हे देवदत्त ! ते=तव, एतत्वस्थानम्, अवतप्ते नकुलस्थित॑मित्यन्वयः । यथा अवतप्तप्रदेशे नकुला न चिरं तिष्ठन्ति तथा कार्याण्युपक्रम्य तान्यनिर्वर्त्त्य तव इतस्ततो धावनमित्यर्थः । अव्यवस्थितोऽसीति निन्दा ज्ञेया । ",
    "tattvabodhini": "<<क्षेपे>> - अवतप्ते इति । नकुलेन स्थितं नकुलस्थितम् ।कर्तृकरणे कृते॑ति समासः । कृद्ग्रहणपरिभाषया नकुलस्थितशब्दोऽपि क्तान्त इथि तेन सह सप्तम्यन्तस्य समासः ।तत्पुरुषे कृती॑ति सप्तम्या अलुक् । अव्यवस्थितत्वप्रतिपत्त्याऽत्र निन्दावगम्यते ।",
    "padamanjari": "  तत्रेत्येतत्सप्तम्यन्तमिति। तत्रभवानित्यादौ विभक्त्यन्तरेऽपि दर्शनादध्रकणप्रतिपादने तत्रशब्दादपि सप्तम्येवापेक्ष्येति मन्यते॥",
    "kashika": "तत्र इत्येतत् सप्तम्यन्तं क्तान्तेन सह समस्यते, तत्पुरुषश्च समासो भवति। तत्रभुक्तम्। तत्रकृतम्। तत्रपीतम्। ऐकपद्यमैकस्वर्यं च समासत्वात् भवति।",
    "sutra_vishesh": "समासप्रकरणम् - सप्तमीतत्पुरुषसमासः",
    "mahabhashyam": "",
    "sutra": "तत्र",
    "kaumudiNumber": "723",
    "kaumudiText": "तत्रेत्येतत्सप्तम्यन्तं क्तान्तेन सह प्राग्वत् | तत्र भुक्तम् ॥",
    "nyaas": "`तत्रेत्येतत् सप्तम्यन्तम्` इति| सप्तमीसाधम्र्यात्| त्रल्प्रत्यय एवात्र सप्तमीशब्देनोक्तः| भवति हि ताद्धम्र्यात् ताच्छब्द्यम्| यथा-- गौर्वाहीक इति| सप्तमीसाधम्र्यं पुनस्त्रलोऽधिकरणार्थत्वात्| यथैव ह्रधिकरणप्रत्यायनाय सप्तमी प्रयुज्यते,तथा त्रलपि| अथ मुख्यैव सप्तमीविभक्तिः कस्मान्न विज्ञायते? तस्यास्तत्रशब्देऽसम्भवात्| असम्भवस्तु त्रलैव तदर्थस्य द्योतित्तवात्| अन्यस्त्वाह-- यदा विभक्त्यादशास्त्रलादयस्तदा स्थानिवद्भावेनैवैतत् सप्तम्यन्तं भवति| आदेशपक्षसत्ु तत्र वृत्तिकृता नाश्रित इत्यसम्यगेतत्| अन्तशब्दश्चात्रावयववचनः| सप्तमीत्रल्प्रत्ययोऽन्तोऽवयवो यस्य तत्तथोक्तम्॥"
}


