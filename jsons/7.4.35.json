{
    "a": "7",
    "p": "4",
    "n": "35",
    "s": "न च्छन्दस्यपुत्रस्य ",
    "padachcheda": "न ०\/० छन्दसि ७\/१ अपुत्रस्य ६\/१",
    "anuvritti": "",
    "adhikara": " अङ्गस्य [6।4।1] ",
    "full_sutra": "",
    "siddhantakaumudi_index": "3588",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " इहानन्तर्थादीत्वस्यैव प्रतिषेधः प्राप्नोति, ततश्चापवादेऽपनीते उत्सर्गः ठकृत्सावेधातुकयोःऽ इति दीर्घः प्राप्नोतीत्याशङ्क्याह---क्यचि यदुक्तं तन्न भवतीति । किं पुनस्तत् ? इत्यत आह---दीर्घत्वमीत्वं चेति । एवं मन्यते---यदयम् ठश्वाघस्यात्ऽ इत्यात्वं शास्ति, तज्ज्ञापयति---दीर्घस्याप्ययं प्रतिषेध इति; अन्यथा दीर्घेणैव सिद्धत्वादात्ववचनमनर्थकं स्यादिति । मित्रयुरित्यादौ ठ्क्याच्छन्दसिऽ इत्युप्रत्ययः । पुत्रमिच्छन्तः पुत्रीयन्तः । जनमिच्छन्तो जनीयन्तः, लटः शत्रादेशः, ठुगिदचाम्ऽ इति नुम् । अपरे त्वाहुः---जनीमिच्छन्तो जनीयन्तः, जनीति वधूरुच्यत इति । तत्रादिग्रहणस्य प्रयोजनान्तरं मृग्यम् ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "छन्दसि विषये पुत्रवर्जितस्य अवर्णान्तस्य अङ्गस्य क्यचि यदुक्तं तन् न भवति। किं चोक्तम्? दीर्घत्वम् ईत्वं च। मित्रयुः। संस्वेदयुः। देवाञ् जिगाति सुम्नयुः। अपुत्रस्य इति किम्? पुत्रीयन्तः सुदानवः। अपुत्रादीनाम् इति वक्तव्यम्। जनीयन्तो ऽन्वग्रवः।",
    "mahabhashyam": " न च्छन्दस्यपुत्रस्य अत्यल्पमिदमुच्यते--अपुत्रस्येति ।। अपुत्रादीनामिति(2) वक्तव्यम् ।। इहापि यथा स्यात् जनीयन्तो न्वग्रवः । पुत्रीयन्तः सुदानवः ।। छन्दसि प्रतिषेधे दीर्घप्रतिषेधः ।। छन्दसि प्रतिषेधे दीर्घत्वस्य प्रतिषेधो वक्तव्यः । संस्वेदयुः मित्रयुः ।। न वाऽश्वाघस्याद्वचमनधारणार्थम् ।। न वा वक्तव्यम् ।। किं कारणम् ? ।। (अश्वाघस्याद्वचनमवधारणार्थम्(1)) ।। अश्वाघस्याद्वचनमवधारणार्थं भविष्यति-- अश्वाघयोरेव च्छन्दसि दीर्घो भवति(2) नान्यस्येति ।। ( न छन्दस्यपुत्रस्य ) ",
    "siddhantakaumudi": "पुत्रभिन्नस्यादन्तस्य क्यचि ईत्वदीर्घौ न | मित्रयुः | क्याच्छन्दसि <{3150}> इति उः | अपुत्रस्य किम् | पुत्रीयन्तः सुदानवः (पु॒त्रीयन्तः॑ सु॒दान॑वः) ॥ अपुत्रादीनामिति वाच्यम् ॥ जनीयन्तोन्वग्रवः (ज॒नी॒यन्तोन्वग्र॑वः) | जनमिच्छन्त इत्यर्थः |",
    "nyaas": "`क्यचि यदुक्तं तन्नभवति` इति| किं पुनस्तत्? इत्याह--`दीर्घत्वमीत्वञ्च` इति| ननु च `अनन्तरस्य विधिर्वा भनत प्रतिषेधो वा` (व्या|प|19) इत्यनन्तरस्य ईत्वस्य प्रतिषेधेन भवितव्यम्, न तु व्यवहितस्य दीर्घत्वस्य? नैष दोषः; `अआआधस्यात्`  [[7|4|37]]  इत्यआआघयोराद्वचनं ज्ञापकम्--दीर्घत्वस्याप्ययं प्रतिषेधो भवतीति; अन्यथा दीर्घत्वेनैव सिद्धत्वादाकारकरणमनर्थकं स्यात्| `मित्रयुः` इति| `क्याच्छन्दसि`  [[3|2|170]]  इत्युप्रत्ययः; `अतो लोपः`  [[6|4|48]]  इत्यकारलोपः| `अपुत्रादीनामिति वक्तव्यम्` ति| पुत्रादीनां प्रतिषेधो न भवतीत्येतदर्थरूपं व्याख्येयमित्यर्थः| तत्रेदं व्याख्यानम्--`क्यचि च`  [[7|4|33]]  इत्यस्यानन्तरं पुत्रस्येति वक्तव्यम्, किमर्थमिदम्? `नच्छन्दसि` इति प्रतिषेधं वक्ष्यति तद्बाधनार्थम्| एवं `अपुत्रस्य` इति नञ्? उच्चारयितव्यो न भवति| तदिदं `क्यचि च`  [[7|4|33]]  इत्यस्यानन्तरं पुत्रस्येति वक्तव्ये यदिहापुत्रस्येति वचनं तत्? पूत्रादीनां प्रतिषेधो यथा स्यादित्येवमर्थम्| एतच्च पुत्रस्योपलक्षणत्वाल्लभ्यते॥"
}


