{
    "a": "4",
    "p": "3",
    "n": "24",
    "msknum": "1853",
    "ssknum": "0",
    "balamanorama": "<<विभाषा पूर्वाह्णापराह्णाभ्याम्>> - विभाषा पूर्वाह्णा । पक्षे ठञिति । तथा सति न तुट्, तस्य ठ्युठ्युल्भ्यां संनियोगशिष्टत्वादिति भावः । तदेवंराष्ट्रावारे॑त्यारभ्य एतदन्तैः सूत्रैः शाष्ट्रादिप्रकृतिविशेषेभ्यो घादयः प्रत्ययविशेषा अनुक्रान्ताः । ",
    "tattvabodhini": "",
    "padamanjari": " सप्तम्या अलुगिति ठ्ङ्याप्प्रातिपदिकात्ऽ इत्यत्र निरणायि---सुबन्तातद्धितोत्पतिरिति, ततत्रैव द्रष्टव्यम् । यदि सुबन्तातद्धित उत्पद्यते, कथं पूर्वाह्णतन इत्यत्र भवति ? तत्राह---यदा त्विति ॥",
    "kashika": "पूर्वाह्णापराह्णाशब्दाभ्यां विभाषा ट्युट्युलौ प्रत्ययौ भवतः, तुट् च तयोरागमः। कालाट् ठञ् [[4|3|11]] इति ठञि प्राप्ते वचनं, पक्षे सो ऽपि भवति। पूर्वाह्णेतनम्। अपराह्णेतनम्। पौर्वाह्णिकम्। आपराह्णिकम्। घकालतनेषु कालनाम्नः [[6|3|17]] इति सप्तम्या अलुक्। यदा तु न सप्तमी समर्थविभक्तिः पूर्वाह्णः सोढः अस्य इति तदा पूर्वाह्णतनः इति भवितव्यम्।",
    "sutra_vishesh": "प्राग्दीव्यतीये शैषिकप्रकरणम् - वैकल्पिकं \"ट्यु\", \"ट्युल्\" प्रत्ययविधानम्",
    "mahabhashyam": " विभाषा पूर्वाह्णापराह्णाभ्याम् (1594) (5463 एदन्तत्वसाधकवार्तिकम्।। 1 ।।) - पूर्वाह्णापराह्णाभ्यां सुबन्तवचनं सप्तमीश्रवणार्थम् - (भाष्यम्) पूर्वाह्णापराह्णाभ्यां सुबन्तत्वं वक्तव्यम्। किं प्रयोजनम्? सप्तमीश्रवणार्थम्। सप्तम्याः श्रवणं यथा स्यात्। पूर्वाह्णेतनम्, अपराह्णेतनम्। तत्तर्हि वक्तव्यम्? (पूर्ववार्तिकस्यान्यथासिद्धत्वबोधकं भाष्यम्) न वक्तव्यम्। आचार्यप्रवृत्तिर्ज्ञापयति--भवत्यत्र सप्तमीति, यदयं घकालतनेषु कालनाम्नः (6।3।17) ःथ्द्य;ति सप्तम्या अलुकं शास्ति।। (5464 आक्षेपवार्तिकम्।। 2 ।।) - अलुग्वचनं ज्ञापकमिति चेदव्ययात्सप्तमीप्रसङ्गः - (भाष्यम्) अलुग्वचनं ज्ञापकमिति चेदव्ययात्सप्तमी प्राप्नोति। दोषातनम्, दिवातनम्।। (प्रत्याक्षेपपरं भाष्यम्) अस्तु। अव्ययात् ःथ्द्य;ति लुग्भविष्यति। ःथ्द्य;हापि लुक्प्राप्नोति--पूर्वाह्णेतनम्, अपराह्णेतनम्। अलुगत्र लुकं बाधिष्यते। ःथ्द्य;हापि तर्हि बाधेत--दोषातनम्, दिवातनम्। समानाश्रयो लुगलुका बाध्यते। कश्च समानाश्रयः? यः प्रत्ययाश्रयः, अत्र च प्रागेव प्रत्ययोत्पत्तेर्लुग्भवति।। न सिध्यति। ःथ्द्य;ह हि सति प्रत्यये लुका भवितव्यम्, सति लुक्यलुका भवितव्यम्। तत्र च प्रत्यय एव नास्ति कुतो लुग्भविष्यति।। सैषा ज्ञापकेनासती विभक्तिराकृष्यते। सा यथैवेह बाधिका भवति--पूर्वाह्णेतनम्, अपराह्णेतनमिति, एवमिहापि स्यात्--दोषातनम्, दिवातनम्।। (एदन्तत्वे साधकान्तरबोधकं भाष्यम्) एवं तर्हि न ब्रूमः--अलुग्वचनं ज्ञापकम्--भवत्यत्र सप्तमी ःथ्द्य;ति। किं तर्हि? भवति सुबन्तादुत्पत्तिरिति। किं पुनर्ज्ञाप्यमेतद्, यावता समर्थानां प्रथमादिति वर्तते सामर्थं च सुबन्तेन? ज्ञाप्यमित्याह। कथम्? ङ्याप्प्रातिपदिकादित्यपि वर्तते, तत्र कुत एवत्--सुबन्तादुत्पत्तिर्भविष्यति, न पुनर्ङ्याप्प्रातिपदिकादिति।। (साधकान्तराक्षेपभाष्यम्) कथं यत्तदुक्तम्--वृद्धावृद्धावर्णस्वरद्व्यज्लक्षणे च प्रत्ययविधौ तत्संप्रत्ययार्थंम् ःथ्द्य;ति? (आक्षेपनिरासभाष्यम्) समर्थस्य यद् वृद्धं ङ्याप्प्रातिपदिकमित्येवमेतद्विज्ञायते।। (प्रत्याक्षेपभाष्यम्) यद्येतज्ज्ञाप्यते, कथं द्विपद आगतं द्विपाद्रूप्यम्, प्रष्ठौह आगतं प्रष्ठवाड्रूप्यम्, कीलालप आगतं कीलालपारूप्यम्, पपुष आगतं पपिवद्रूप्यम्? पद्भावः, ःढ़द्य;ठ्, आकारलोपः, प्रसारणमित्येते विधेयः प्राप्नुवन्ति।। (प्रत्याक्षेपनिरासभाष्यम्) लुकि कृते न भविष्यन्ति।। (पुनः प्रत्याक्षेपभाष्यम्) ःथ्द्य;ह तर्हि सामसु साधु सामन्यः, वेमन्यः। न लोपः प्रातिपदिकान्तस्य (8।2।7) ःथ्द्य;ति नलोपः प्राप्नोति।। (प्रत्याक्षेपनिरासभाष्यम्) लुकि कृते भत्वान्न भविष्यति। ःथ्द्य;दमिह संप्रधार्यम्--लुक् क्रियतां नलोप ःथ्द्य;ति, किमत्र कर्तव्यम्? परत्वान्नलोपः। एवं तर्हीदमिह संप्रधार्यम्--नलोपः क्रियतां तद्धितोत्पत्तिरिति, किमत्र कर्तव्यम्? परत्वान्नलोपः। असिद्धो नलोपः, तस्यासिद्धत्वात्तद्धितोत्पत्तिर्भविष्यति। परिगणितेषु कार्येषु नलोपोऽसिद्धः, न चेदं तत्र परिगण्यते। ःथ्द्य;दमपि तत्र परिगण्यते। कथम्? सुब्विधिरिति सर्वविभक्त्यन्तः समासः--सुपो विधिः सुब्विधिः, सुबन्ताद्विधिः सुब्विधिरिति।। ",
    "sutra": "विभाषा पूर्वाह्णापराह्णाभ्याम्",
    "kaumudiNumber": "1392",
    "kaumudiText": "आभ्यां ट्युट्युलौ वा स्तस्तयोस्तुट् च | पक्षे ठञ् | पूर्वाह्णेतनम् | अपराह्णेतनम् | घकालतनेषु--<{975}>इत्यलुक् | पूर्वाह्णः सोढोऽस्येति विग्रहे तु पूर्वाह्णतनम् | अपराह्णतनम् | पौर्वाह्णिकम् | आपराह्णिकम् ॥",
    "nyaas": "`{पूर्वाह्णेतनम्--काशिका} पूर्वाह्णेतनः` इति| अह्नः पूर्वो भाग इति पूर्वादिसूत्रेणै  [[2|2|1]]  कदेशिसमासः| `राजहःसखिभ्यष्टच्`  [[5|4|91]]  इति टच् समासान्तः, `अह्नोऽह्न एतेभ्यः`  [[5|4|88]]  इत्यह्नादेशः,`अह्नोऽदन्तात्`  [[8|4|7]]  इति णत्वम्| यदाऽपत्यम्यन्तात् प्रत्ययस्तदा पूर्वाह्णतन इति भवितव्यमिति; सप्तम्यभावात्| सप्तम्यभावस्तु प्रथमासमर्थात् तद्धितोत्पत्तेः॥"
}


