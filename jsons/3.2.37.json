{
    "a": "3",
    "p": "2",
    "n": "37",
    "msknum": "0",
    "ssknum": "0",
    "balamanorama": "<<उग्रम्पश्येरम्मदपाणिन्धमाश्च>> - उग्रम्पश्य इति । खशि शप्, पश्यादेशः । इराशब्दस्य विवरणम् —  उदकमिति । इरम्मद इति ।खित्यनव्ययस्ये॑ति ह्यस्वः । मदेर्दैवादिकत्वच्छ्यनमाशङ्क्य आह —  निपातनाच्छ्यन्नेति । पाणिन्धम इति । शपिपाघ्रे॑ति धमादेशः । ",
    "tattvabodhini": "",
    "padamanjari": " उग्रम्पश्येरम्मदपाणिन्धमाश्च॥ उग्र पश्यतीति। क्रियाविशेषणमेतत्। इरम्मद इति। ठ्मदी हर्षेऽ दिवादित्वाच्छयनि प्राप्ते तदभावो निपातनात्। इराऊदकम्। पाणिन्धमाः पन्थान इति। ते पुनर्येषु गच्छद्भिः सर्पाद्यपनोदनाय पाणयो ध्मायन्तेउशब्द्यन्ते॥",
    "kashika": "उग्रम्पश्य इरम्मद पाणिन्धम इत्येते शब्दा निपात्यन्ते। उग्रं पश्यति इति उग्रम्पश्यः। इरया माद्यति इति इरम्मदः। पाणयो ध्मायन्ते एषु इति पाणिन्धमाः पन्थानः।",
    "sutra_vishesh": "कृत्प्रत्ययप्रकरणम् - कर्मणि उपपदे \"खश्\" प्रत्ययान्तनिपातनानि",
    "mahabhashyam": "",
    "sutra": "उग्रम्पश्येरम्मदपाणिन्धमाश्च",
    "kaumudiNumber": "2952",
    "kaumudiText": "एते निपात्यन्ते | उग्रमिति क्रियाविशेषणं तस्मिन्नुपपदे दृशेः खश् | उग्रं पश्यतीत्युग्रंपश्यः | इरा उदकं तेन माद्यति दीप्यतेऽबिन्धनत्वादिति इरंमदो मेघज्योतिः | इह निपातनात् श्यन्न | पाणयो ध्मायन्तेऽस्मिन्निति पाणिंधमोऽध्वा | अन्धकाराद्यावृत इत्यर्थः | तत्र हि सर्पाद्यपनोदनाय पाणयो ध्मायन्ते ॥",
    "nyaas": "`उग्रम्पश्य` इति| `कर्मण्यण्`  [[3|2|1]]  इति प्राप्ते दृशेः खश् निपात्यते| पूर्ववत् पश्यादेशः| `इरम्मदः`इति| `इरया माद्यति`इति| `मदी हर्षे` (धातुपाठः-1208)| तृजादिषु प्राप्तेषु खश् निपात्यते| तत्र दिवादित्वाच्छ्यनि प्राप्ते तदभावो निपात्यते| `पाणिन्धमाः` इति| अधिकरणे ल्युटि प्राप्ते खश् निपात्यते| पूर्ववद्धमादेशः|"
}


