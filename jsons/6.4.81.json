{
    "a": "6",
    "p": "4",
    "n": "81",
    "s": "इणो यण् ",
    "padachcheda": "इणः ६\/१ यण् १\/१",
    "anuvritti": "अचि  7\/1 [6।4।77]",
    "adhikara": " अङ्गस्य [6।4।1]  असिद्धवदत्राभात् [6।4।22] ",
    "full_sutra": "इण: अङ्गस्य अचि यण्",
    "siddhantakaumudi_index": "2455",
    "msknum": "658",
    "ssknum": "0",
    "balamanorama": "<<इणो यण्>> - इणो यण् ।अचि श्नुधातु॑इत्यतोऽचीत्यनुवृत्तस्य अङ्गाधिकारलब्धाऽङ्गाक्षिप्तप्रत्ययविशेषणत्वात्तदादिविधिरित्यभिप्रेत्य शेषपूरणेन सूत्रं व्याचष्टे —  अजादौ प्रत्यये परे इति । इयङोऽपवाद इति । इयङि प्राप्ते एव तदारम्भादिति भावः । गुणवृद्धी तु परत्वादस्य बाधिके । यथा — अयनम् । आयकः । यन्तीति । एषि इथः इथ । एमि इवः इमः । इयायेति । द्वित्वे सति उत्तरखण्डवृद्धावायादेशे \"अभ्यासस्याऽसवर्णे\" इतीयङ् । अतुसि तु द्वित्वे कित्त्वाद्गुणाऽभावे इ इ अतुस् इति स्थितेइणो य॑णित्युत्तरखण्डस्य यणि इ-यतुरिति स्थिते  — -",
    "tattvabodhini": "<<इणो यण्>> - येन नाप्राप्तिन्यायेनेति भावः । गुणवृद्धी तु परत्वादस्य बाधिके । अयनम् । आयकः ।",
    "padamanjari": "  अत्र सूत्रार्थकथनानन्तरं क्वचित्पठ।ल्ते - अन्तरङ्गत्वात् इको यणचि इति सिद्धे समानाश्रये वार्णादाङ्गं बलीयः इति ज्ञापनार्थ वचनम् इति, तदयुक्तम् इयङदेशापवादोऽयम् इति वक्ष्यति, तत्कथमियङ्विषये यण्प्रवर्तते । इयङदेशापवादोऽयमिति । इयङ्गादेशस्यैवापवाद इत्यर्थः । कुतः इत्याह मध्येऽपवादा इति । एवं सति यदिष्ट्ंअ सिद्धम्, तद्दर्शयति - गुथणवृद्धिभ्यमिति । यदि तु नाप्राप्ते विध्यन्तरे आरम्भात्सर्वमेव विध्यन्तरं यण्बाधेत, गुणवृद्धिवषयेऽपि स्यत् । अथ इणो न इत्येव कस्मान्नोक्तम् इयङदेशे हि  एप्रतिषिद्धे इको यणचि इत्येव यणभविष्यति अहो सूक्ष्मदर्शी देवानांपियः, यदिदमपि न दृष्टम् - ईयिव, ईयिम, कर्मणि ईयिरे, अत्रेयङ् प्रितिषिद्धे सर्वर्णंदीर्घः स्यात् । तस्माद्यणेव विधेयः ॥",
    "laghusiddhantakaumudi_index": "581",
    "laghusiddhantakaumudi": "अजादौ प्रत्यये परे। यन्ति॥",
    "kashika": "इणो ऽङ्गस्य यणादेशो भवति अचि परतः। यन्ति। यन्तु। आयन्। इयङादेशापवदो ऽयम्। मध्ये ऽपवदाः पूर्वान् विधीन् बाधन्ते इति गुणवृद्धिभ्यां परत्वादयं बाध्यते। अयनम्। आयकः।",
    "mahabhashyam": "",
    "siddhantakaumudi": "अजादौ प्रत्यये परे | इयङोऽपवादः | यन्ति | इयाय ॥",
    "nyaas": "अत्र पक्षद्वयं सम्भाव्यते--`इणः` इति प्रत्याहारग्रहणं स्यात्, धातुग्रहणं वा? तत्र `एरच्`  [[3|3|56]]  इति, `ओरावश्यके`  [[3|1|125]]  इति, `उरत्`  [[7|4|66]]  इत्यवमादिभ्यो निर्देशेभ्य एव नेदं प्रत्याहारग्रहणम्| अतः परिशेष्याद्धातुग्रहणमेवेदं विज्ञायते| णकारोच्चारणमिगिङोर्निवृत्त्यर्थम्| ये तु `इण्वदिकः` (वा|167) इति सामान्येनातिदेशमिच्छन्ति, तेषामिङ एव निवृत्त्यर्थम्| इकस्त्वधियन्तीति भवितव्यमेव यणा| अथ `नेणः` इत्येव कस्मान्नोक्तम्, इयङादेशेऽचि प्रतिषिद्धे सति `इको यणचि`  [[6|1|77]]  इति यण्? भविष्यति? सत्यमेतत्; उत्तरार्थन्तु यण्ग्रहणम्| `यन्ति` इत्यद्युदाहरणेष्वदादित्वाच्छपो लुक्| `आयन्` इति| लङ्? झोऽन्तादेशे संयोगान्तलोपः, असिद्धत्वादजादित्वादाट्| अथेह कस्मान्न भवति--अयनम्? आयक इति? अत आह--`इयङादेशापवादोऽयम्` इति| ननु यथेयङि प्राप्तोऽयमारभ्यते, तथा गुणवृद्ध्योरपि, तत्? कुत एतल्लभ्यते--अयमियङोऽपवादः, न गुणवृद्ध्योरित्याह--`मध्येऽपवादाः` इत्यादि| इतिकरणो हेतौ| यस्मात्? `मध्येऽपवादाः पूर्वान्विधीन्बाधन्ते नोत्तरान्` (व्या|प|10), तस्मादियङ एव पूर्वस्य विधेरयमपवादः, न तु परयोर्गुणवृद्ध्योः यतश्चैतदेवं तेन गुणवृद्धिभ्यां तु परत्वाद्बाध्यते| अस्यावकाशः--यन्ति, यन्त्विति| `गुणवृद्ध्योः--चयनम्, चायक इति; अयनम्, आयक इत्यत्रोभयं प्राप्नोति| परत्वाद्यणं बाधित्वा गुणवृद्धी भवतः॥"
}


