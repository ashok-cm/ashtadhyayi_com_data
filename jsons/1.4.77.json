{
    "a": "1",
    "p": "4",
    "n": "77",
    "msknum": "1478",
    "ssknum": "0",
    "balamanorama": "<<नित्यं हस्ते पाणावुपयमने>> - नित्यं हस्ते । शेषपूरणेन सूत्रं व्याचष्टे-कृञीति । हस्ते इति पाणाविति च शब्दौ कृञि नित्यं गतिसंज्ञौ भवत उपयमन इति यावत् । हस्तेकृत्य, पाणौकृत्येति । कन्यां स्वीकर्तुं पाणिं गृहीत्वेत्यर्थः । एदन्तत्वमौदन्तत्वं चानयोर्निपात्यते । उपयमने किं  । हस्ते कृत्वा सुवर्णं गतः । अन्यदीयमिति बुद्ध्या दातु परावृत्त इत्यर्थः । ",
    "tattvabodhini": "<<नित्यं हस्ते पाणावुपयमने>> - नित्यं हस्ते । उपयमनरूपार्थ एवैतयोरेदन्तत्वमौदन्तत्वं च निपात्यते । हस्तेकृत्येति । परिणीयेत्यर्थः । उपयमने किम् । हस्ते कृत्वा कार्षापणं गतः । स्वीकारमात्रमिति पक्षे तु नाऽलमिति बुद्द्य परावृत्त्य दानार्थं गति इति योज्यम् । एवं तावद्गतिसमासानुदाह्मत्य प्रादिसमासान्वक्तुमारभते — प्रादिग्रहणमिति ।",
    "padamanjari": " दारकर्मेति। अन्ये तु स्वीकरणमात्रमिच्छन्तिहस्तेकृत्य महास्त्राणीति, हस्तेपाणौ शब्दौ निपातौ॥",
    "kashika": "कृञि इति वर्तते। हस्ते पाणौ इत्येतौ शब्दौ कृञि नित्यं गतिसंज्ञौ भवतः उपयमने। उपयमनं दारकर्म। हस्तेकृत्य। पाणौकृत्य। दारकर्म कृत्वा इत्यर्थः। उपयमने इति किम्? हस्ते कृत्वा कार्षापनं गतः।",
    "sutra_vishesh": "निपातप्रकरणम् - गतिसंज्ञा",
    "mahabhashyam": "",
    "sutra": "नित्यं हस्ते पाणावुपयमने",
    "kaumudiNumber": "778",
    "kaumudiText": "कृञि | उपयमनं विवाहः | स्वीकारमात्रमित्यन्ये | हस्तेकृत्य | पाणौकृत्य ॥",
    "nyaas": "`हस्तेकृत्य, पाणौकृत्य` इति| सप्तम्याः पूर्ववदलुक्| `दारकर्म` इति| भार्याकरणम्॥"
}


