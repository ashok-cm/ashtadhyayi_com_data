{
    "a": "7",
    "p": "1",
    "n": "30",
    "s": "भ्यसो भ्यम् ",
    "padachcheda": "भ्यसः ६\/१ भ्यम् १\/१",
    "anuvritti": "",
    "adhikara": " अङ्गस्य [6।4।1] ",
    "full_sutra": "",
    "siddhantakaumudi_index": "395",
    "msknum": "345",
    "ssknum": "301",
    "balamanorama": "<<भ्यसः भ्यम्>> - भ्यसोभ्यम् । भ्यम् अभ्यमिति वा छेदः । तदाद-भ्यस इति ।युष्मदस्मद्भ्यां परस्ये॑ति शेषः,युष्मदस्मद्भ्यां ङसोऽश् इत्यतस्तदनुवृत्तेः । ननु ब्यमादेशपक्षे \"शेषे लोपः\" इत्यदो लोपे युष्मभ्यमस्मभ्यमिति मकारादकारो न श्रूयेतेत्यत आह — आद्य इति । लक्ष्यानुरोधादिहाऽन्त्यलोपपक्ष एवाश्रयणीयः । नन्वन्त्यलोपपक्षे दकारस्य लोपे सति \"बहुवचने झल्येत्\" इत्येत्त्वं स्यादित्यत आह — तत्राङ्गवृत्तेति ।अङ्गवृत्तेः पुनर्वृत्तावविधि॑रिति परिभाषयेत्यर्थः । अङ्गेवृत्तं वर्तनं यस्य तत्-अङ्गवृत्तं, तस्मिन् कार्ये प्रवृत्ते सति अन्यस्य अङ्गकार्यस्य वृत्तौ प्रवृत्तिविषये अविधिः=विदिर्नास्तीत्यर्थः । प्रकृते च शेषलोपे अङ्गकार्ये प्रवृत्ते सति, अन्यत् अङ्गकार्यमेत्त्वं न भवतीति भावः । अभ्यम् त्विति । अब्यमादेशस्तु टिलोपपक्षे अन्त्यलोपपक्षे च अनुकूल इत्यर्थः । तत्र अन्त्यलोपपक्षे अभ्यमो झलादित्वाऽभावात्तस्मिन् परे एत्त्वं न । किन्तु पररूपे सति युष्मभ्यम् अस्मभ्यम् इति सिध्यति । टिलोपपक्षे तु अङ्गस्य अदन्तत्वाऽभावादपि एत्त्वं न ।",
    "tattvabodhini": "<<भ्यसः भ्यम्>> - पक्षद्वयेऽपि साधुरिति । नन्वन्त्यलोपपक्षे पररूपं बाधित्वा सवर्णगदीर्घः स्यादकारोच्चारणसामथ्र्याजिति चेदत्राहुः, बहुवचने झल्ये॑दित्येत्त्वनिवृत्याऽकारोतच्चारणस्य चरितार्थत्वादिति । यद्यप्यङ्गवृत्तपरिभाषया एत्वं सुपरुहरं, तथापि तस्या अनित्यत्वे इदमप्यकारोच्चारणं ज्ञापकमिति तत्त्वम् ।",
    "padamanjari": "  एत्वं प्राप्नोतीति । सुपि च इति दीर्घस्याप्युपलक्षणमेतत् । अङ्गवृत इत्यादि । अस्यार्थः पूर्वमेव व्याख्यातः ।  केचित्पुनरित्यादि । येषां शेषेलोपोऽन्त्यस्य लोपः तेषाम् अतो गुणे पररुपत्वमेकादेशः, स्वरश्च । एत्वनिवृत्वार्थमिति । अत्रापि दीर्घस्याप्युपलक्षणम्, एत्वनिवृत्या चाकारोच्चारणस्यार्थवत्वात्सवर्णदीर्घत्वं तेषां न  एभवति । येषां त्विति । अन्त्यलोपपक्षे मतभेदः - भयमादेशः, अभ्यमादेश इति । टिलोपपक्षे त्वषश्यमभ्यमादेशः, अन्यथा रुपासिद्धे । नन्वेवं स्वरे दोषः, कथम् अनुदातस्य च यत्रोदातलोपः इत्यत्र कर्षात्वतो घञोन्त उदातः इत्यन्तोदातग्रहणमनुवर्तते, ततश्च भ्यमोऽन्तोदातत्वं प्राप्नोति अत्यत आह - उदात्त्निवृत्तिस्वरश्चेति । न तत्रान्तग्रहणमनुवर्तते, उच्चारणक्रमे प्रत्यासत्या चादेरेवोदातत्वं भवतीत्यर्थः ॥",
    "laghusiddhantakaumudi_index": "325",
    "laghusiddhantakaumudi": "आभ्यां परस्य। युष्मभ्यम्। अस्मभ्यम्॥",
    "kashika": "युष्मदस्मद्भ्याम् उत्तरस्य भ्यसः भ्यम् इत्ययम् आदेशो भवति। युष्मभ्यं दीयते। अस्मभ्यं दीयते। भ्यमादेशे कृते शेषेलोपे च बहुवचने झल्येत् [[7|3|103]] इति एत्वं प्राप्नोति, ततङ्गवृत्ते पुनर्वृत्तावविधिर्निष्ठितस्य इति न भवति। केचित् पुनरभ्यमादेशमेत्वनिवृत्त्यर्थं कुर्वन्ति। येषां तु शेषेलोपः टिलोपः, तेषाम् अभ्यमादेश एव। उदात्तनिवृत्तिस्वरश्चादेरेव भवति।",
    "mahabhashyam": " भ्यसोभ्यम् किमयं भ्यम्शब्द आहो स्विदभ्यम्शब्दः ? ।। कुतः सन्देहः ? ।। ।।। ।। समानो(1) निर्देशः ।। 8 ।। किं चातः ।। यदि तावभ्द्यम्शब्दः शेषे लोपश्चान्त्यस्य,--एवं प्राप्नोति । अथाऽभ्यम्शब्दः शेषे लोपश्च टिलोपः, उदात्तनिवृत्तिस्वरः प्राप्नोति ।। यथेच्छसि तथास्तु ।। अस्तु तावभ्द्यम्शब्दः शेषे लोपश्चान्त्यस्य ।। ननु चोक्तमेत्वं प्राप्नोतीति ।। नैषः दोषः, अङ्गवृत्ते(1) पुनर्वृत्तावविधिर्निष्ठितस्येति न भविष्यति ।। अथ वा पुनरस्त्वभ्यम्शब्दः शेषे लोपश्च टिलोपः ।। ननु चोक्तमुदात्तनिवृत्तिस्वरः प्राप्नोतीति ।। नैषः दोषः--उक्तमेतत्--आदौ(1) सिद्धमिति ।। ",
    "siddhantakaumudi": "भ्यसो भ्यम् अभ्यम् वा आदेशः स्यात् | आद्यः शेषे लोपस्यान्त्यलोपत्व एव | तत्राङ्गवृत्तपरिभाषया एत्वं न | अभ्यम् तु पक्षद्वयेऽपि साधुः | युष्मभ्यम् | अस्मभ्यम् ॥",
    "nyaas": "`युष्मभ्यम्, अस्मभ्यम्` इति| `शेषे लोपः`  [[7|2|90]]  इत्यन्तलोपः| यदि भ्यमादेशोऽयम्, एवं सति तत्र विहिते शेषेलोपे च `बहुवचने झल्येत्`  [[7|3|103]]  इत्येत्त्वं प्राप्नोति, ततश्चानिष्टरूपमापद्येत? इत्यत आह--`भ्यमादेशे कृते` इत्यादि| वत्र्तनं वृत्तम्, अङ्गे वृत्तं यस्य तदङ्गवृत्तं कार्यम्, तस्मिन्नङ्गवृत्ते कार्ये पुनरत्तरकालमङ्गवृत्तावपरस्य कार्यस्य प्राप्तौ तस्य कार्यस्यादिधिः;=अविधानम्| निष्ठितस्येत्यनेन यत्समम्बन्धिनः कार्यस्याविधिर्भवति तदङ्गं विशिष्यते| निष्ठितम्=परिसमाप्तम्, प्रयोगार्हमङ्गम्| तत्सम्बन्धिनः कार्यस्याविधिर्भवति, नान्यसम्बन्धिन इत्यर्थः| `केचित्` इत्यादि| तेषामन्त्यलोपे कृते `अतो गुणे`  [[6|1|94]]  पररूपत्वं भवति| `येषां तु` इत्यादि| यैः `शेषे लोपः`  [[7|2|90]]  इत्यन्तलोपः क्रियते, तेषां मतभेदः--ते हि केचिद्भ्यमादेशमिच्छन्ति, केचिदभ्यमादेशम्| येषां तु शेषेलोपष्टिलोपः तेषां मतेनायमभ्यमादेश एव, न भ्यमादेशः; अन्यथा युष्मब्यमिति न सिध्येवितयभिप्रायः| यदि तर्हि शेषेलोपष्टिलोपः, एवं सति `अनुदात्तस्य यत्रोदात्तलोपः`  [[6|1|101]]  इत्यनेनाभ्यम्शब्दस्यान्तोदात्तत्वं स्यात्? इत्यत आह--`उदात्तनिवृत्तिस्वरश्च` इत्यादि| पूर्वपक्षवादिनोदात्तनिवृत्तिस्वरविधौ `कर्षात्वतो घञोऽन्त उदात्तः`  [[6|1|153]]  इत्यतोऽन्तग्रहणमनुवत्र्तत इति मन्यमानेन चोदितन्| उत्तरपक्षवादिना तु `अन्तग्रहणं तत्र निवृत्तमुच्चारणक्रमप्रतयासत्त्या चादेरेवोदात्तत्वेन भवितुं युक्तम्` इति| मन्यमानेन परिह्मतम्॥"
}


