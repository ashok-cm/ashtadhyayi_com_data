{
    "a": "7",
    "p": "2",
    "n": "6",
    "s": "ऊर्णोतेर्विभाषा ",
    "padachcheda": "ऊर्णोतेः ६\/१ विभाषा १\/१",
    "anuvritti": "",
    "adhikara": " अङ्गस्य [6।4।1] ",
    "full_sutra": "",
    "siddhantakaumudi_index": "2449",
    "msknum": "699",
    "ssknum": "0",
    "balamanorama": "<<ऊर्णोतेर्विभाषा>> - ऊर्णोतेर्विभाषा ।सिचि वृद्धिः परस्मैपदेषु॑ इत्यनुवर्तते,नेटी॑त्यत इटीति च । तदाह — इडादाविति । आत्मनेपदे तु लुङि और्णविष्ट और्णुविष्ट । और्णविष्यत् — और्णुविष्यत् । और्णविष्यत — और्णुविष्यत । द्यु इति । अनिट् । द्यौतीति । उतो वृद्धिः । सार्वधातुके लिटि च युधातुवत् । द्योतेति । द्योष्यति । अद्यौषीत् । षु प्रसव इति । षोपेशोऽयम् । अनिट् । सौतीत्यादि द्युदातुवत् । एवं कु शब्दे इतय्पि । ष्टुञ् स्तुताविति । उभयपदी अनिट् । \"तुरुस्तुशम्ययः\" इति ईड्विकल्पम्, ईडभावपक्षे तु उतो वृदिंध च मत्वा आह —  स्तौति स्तवीतीति । स्तुवन्ति । स्तौषि — स्तवीषि, स्तुथः —  स्तुवीथः, स्तुथ-स्तुवीथ । स्तौमि-स्तवीमि, स्तुवःस्तुवीमः । स्तुमः । स्तुवीमः । आत्मनेपदे लटि ईड्विकल्पं मत्वा आह —  स्तुते । स्तुवीते इति । स्तुवाते स्तुवते । स्तुषे — स्तुवीषे स्तुवाथे स्तुध्वे-स्तुवीद्वे ।स्तुवे स्तुवहे — स्तुवीवहे स्तुमहे — स्तुवीमहे । लिटि — तुष्टाव तुष्टुवतुः तुष्टुवुः । क्रादित्वात्थल्यपि नेड्भवति । तुष्टोथ तुष्टुवथुः तुष्टुव । तुष्टाव — तुष्टव । तुष्टुव तुष्टुम । तुष्टुवे इत्यादि । स्तोता । स्तोष्यति स्तोष्यते । स्तौतु —  स्तुवीतु, स्तुतात् —  स्तुवीतात्, स्तुताम् — स्तुवीताम्, स्तुवन्तु । स्तुहि — स्तुवीहि, स्तुतात् — स्तुवीतात्, स्तुतम्-स्तुवीतम्, स्तुत-स्तुवीत । स्तवानि स्तवाव स्तवाम । स्तुताम् — स्तुवीताम्, स्तुवाताम्, स्तुवताम् । स्तुष्व — स्तुवीष्व स्तुवाथाम् स्तुध्वम् — स्तुवीध्वम् । स्तवै स्तवावहै स्तवावहै । लङि — अस्तौत्-अस्तवीत् अस्तुताम् —  अस्तुवीताम् अस्तुवन् । अस्तौः —  अस्तवीः, अस्तुतम् —  अस्तुवीतम्, अस्तुत — अस्तुवीत । अस्तवम्, अस्तुव-अस्तुवीव, अस्तुम-अस्तुवीम । अस्तुत —  अस्तुवीत अस्तुवातामित्यादि । विधिलिङि स्तुयात् — स्तुवीयादित्यादि । आत्मनेपदे स्तोषीष्टेत्यदि । लुङि सिचि इडभावे प्राप्ते आह —  स्तुसुधूञ्भ्य इति । तथा चइट ईटी॑ति सिज्लोपे सिचि वृद्धौ अस्तावीदिति फलति । अस्ताविष्टामित्यादि । \"स्तुसुधूञ्भ्यः\" इत्यत्र परस्मैपदेष्वित्यनुवृत्तेरात्मनेपदे इण्न । अस्तोष्ट अस्तोषातामित्यादि ।",
    "tattvabodhini": "<<ऊर्णोतेर्विभाषा>> - ॒सिचि वृद्धि॑रिति सूत्रं,नेटी॑त्यत्र इटीति चानुवर्तत इत्याशयेनाह — - इडादावित्यादि । स्तवीतीति ।तुरुस्तुशम्यमःइति ईड्वा ।स्तुसुधूञ्भ्यः॑ इत्यत्र परस्मैपदेष्वित्युक्तेरात्मनेपदे तु नेट् । अस्तोष्ट । अस्तोषाताम् ।",
    "padamanjari": "",
    "laghusiddhantakaumudi_index": "0",
    "laghusiddhantakaumudi": "",
    "kashika": "ऊर्णोतेरिडादौ सिचि परस्मैपदपरे परतो यिभाषा वृद्धिर् न भवति। प्रौर्णवीत्, प्रौर्णावीत्। विभाषोर् णोः [[1|2|3]] इति अङित्त्वपक्षे वृद्धिविकल्पो ऽयम्। ङित्त्वपक्षे तु गुणवृद्ध्योरभावे उवङ् भवति। प्रौर्णुवीत्।",
    "mahabhashyam": "",
    "siddhantakaumudi": "इडादौ सिचि परस्मैपदे परे वा वृद्धिः स्यात् | पक्षे गुणः | और्णावीत् | और्रणविष्टाम् | और्णाविषुः | और्णवीत् |{$ {!1040 द्यु!} अभिगमने$} | द्यौति | द्योता |{$ {!1041 षु!} प्रसवैश्वर्ययोः$} | प्रसवोऽभ्यनुज्ञानम् | सोता | असौषीत् |{$ {!1042 कु!} शब्दे$} | कोता |{$ {!1043 ष्टुञ्!} स्तुतौ$} | स्तौति | स्तवीति | स्तुतः | स्तुवीतः | स्तुते | स्तुवीते | स्तुसुधूञ्भ्यः--<{2385}> इतीट् | अस्तावीत् | प्राक्सितात्--<{2276}> इति षत्वम् | अभ्यष्टौत् | सिवादीनां वा <{2359}> | पर्यष्टौत् | प्रयस्तौत् |{$ {!1044 ब्रूञ्!} व्याक्तायां वाचि$} ॥",
    "nyaas": "नित्यं वृद्धिप्रसङ्गे प्राप्ते विकल्पार्थं वचनम्॥ `नेटि`  [[7|2|4]]  इति प्रतिषेधे प्राप्ते विकल्पार्थमिदमारभ्यते| `अकणीत्, अकाणीत्` इति| `अण रण वण कण भण क्वण` (धातुपाठः-444-446,449,447,450) इति भ्वादौ पठते| `अरणीत्? अराणीत्` इति| रणिरपि तत्रैव|`न्यकुटीत्` इति| `कुट कौटिल्ये (धातुपाठः-1366)| `न्यपुटीत्` इति| `पुट संश्लेषणे` (धातुपाठः-1367) ननु चात्र कुटादित्वान्ङित्त्वे सति `क्ङिति च`  [[1|1|5]]  इति प्रतिषेधो भविष्यति, ततो नैतन्नियुयर्थम्? `अतः इत्येतत्? कत्र्तव्यम्? इत्यत आह--`अत इत्येतस्मिन्नसति` इत्यादि| यदि `अतः` इति नोच्येत, ततोऽवश्यम्? `वदव्रजहलन्तस्याचः`  [[7|2|3]]  इत्यनुवत्र्तयितव्यम्; अन्यथा ह्रनिर्दिष्टस्थानिकत्वादिक एव लघोर्विकल्पेन वृद्धिः स्यात्--अदेवीदित्यादौ, अकाणीदित्यादौ त्वकारस्य न स्यात्| अज्ग्रहणानुवृत्तौ तु सत्यामज्लक्षमेयं वृद्धिः स्यात्, नेग्लक्षणा; निर्द्दिष्टस्थानिकत्वात्| यत्र हि स्थानी न निर्द्दिश्यते स इग्लक्षणाया वृद्धेर्विषयः, न तु यत्र स्थानो निर्दिश्यते सोऽपि, ततश्च `क्ङिति च`  [[1|1|5]]  इति प्रतिषेधो न स्यात्; तत्र `इकः` इत्यधिकारात्| तस्मान्न्यकुटीत्, न्यपुटीदित्यत्र विकल्पेन वृद्धिर्मा भूदित्येवमर्थमत इति वक्तव्यम्| `अतक्षीत्, अरक्षीत्` इति| `तक्षू त्वक्षू तनूकरणे` (धातुपाठः-655,656), `रक्ष पालने` (धातुपाठः-658)| इह सिच आनन्तर्येऽकारस्य वृद्धिरुच्यते, न क्वचिदनन्तरः सिच्? सम्भवति| तत्र `येन नाव्यवचानं तेन व्यवहितेऽपि वचनप्रामाण्यात्` (व्या|प|46) इति व्यवधानेऽपि वृद्ध्या भवितव्यम्| एवं यथा अकाणीदित्यत्र लघोरकारस्य भवति, तथा अचकासीदित्यत्रापि लघोरकारस्य वृद्ध्या भदितव्यमेव? इत्यनेनाभिप्रायेणाह--`अथेह कस्मान्न भवत्यचकासीत्` इति| `चकासृ दीप्तौ` (धातुपाठः-1074)| `येन` इत्यादि परीहारः| `हला व्यवधानमाश्रितम्` इति| हलन्तस्येत्यनुवृत्तेरित्यभिप्रायः|लघोरिति किमिति येनैवं पृष्टम्, स एवं लघुग्रहणं प्रत्याचिख्यासुराह--`अथ पुनः` इत्यादि| यद्येवं परिकल्प्यते, वचनप्रामाण्यद्धला व्यवधानमाश्रीयते, न त्वचा, `अतो लघोः` इति वक्तव्यम्, अन्यथा ह्रतक्षीदित्यादावपि स्यात्? अत्र हि हला व्यवधानम्, नाचा| अथ पुनरिवं परिकल्प्यते--`येन नाव्यवधानं तेन व्यवहतेऽपि वचनप्रामाण्यात` (व्या|प|46) इत्येकेन वर्णेन व्यवधानमाश्रीयते, न पुनरनेकेनेति नार्थो लघोरित्यनेनेति, न ह्रेवं परिकल्प्यमानेऽतक्षीदित्यादौ प्राप्नोति यद्यनेकेन वर्णेन व्यवधानम्? इत्यत आह--`तत्? क्रियते` इत्यादि॥"
}


