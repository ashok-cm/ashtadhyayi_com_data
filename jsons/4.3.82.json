{
    "a": "4",
    "p": "3",
    "n": "82",
    "msknum": "1877",
    "ssknum": "0",
    "balamanorama": "<<मयट् च>> - मयट् च । \"उक्तविषये\" इति शेषः ।",
    "tattvabodhini": "<<मयट् च>> - मयट् च । योगविभागो यथासङ्ख्यनिरासार्थः । ट#ओ ङीबर्थः ।",
    "padamanjari": " योगविभागो यथासंख्यनिरासार्थ इति । विकल्पार्थेनान्यतरस्यां ग्रहणेन रूप्यमयटोः पक्षेऽभावः प्रतिपाद्यते, तदभावे स्वशास्त्रेणैव प्राप्तः प्रत्ययो भवति । तेन रूप्यमयटोरेवानेन विधानादसति योगविभागे स्यादेव यथासङ्ख्यमिति भावः ॥",
    "kashika": "हेतुभ्यो मनुष्येभ्यः च मयट् प्रत्ययो भवति ततः आगतः इत्येतस्मिन् विषये। सममयम्। विषममयम्। मनुस्येभ्यः देवदत्तमयम्। यज्ञदत्तमयम्। टकारो ङीबर्थः। सममयी। योगविभागो यथासङ्ख्यनिरासार्थः।",
    "sutra_vishesh": "",
    "mahabhashyam": "",
    "sutra": "मयट् च",
    "kaumudiNumber": "1462",
    "kaumudiText": "सममयम् | विषममयम् | देवदत्तमयम् ॥",
    "nyaas": "`योगविभागो यथासंख्यानिरासार्थः` इति| ननु चान्यतरस्यांग्रहणेनौत्सर्गिकेऽभ्यनुज्ञायमाने वैषम्याद्यथासंख्यस्य प्राप्तेरेव नास्ति? सत्यमेतत्; यस्तु रूप्यमयटोरपूर्वत्वाद्विधीयमानपेक्षया यथासंख्यत्वं मन्येत,तं प्रति योगविभागः क्रियते॥"
}


