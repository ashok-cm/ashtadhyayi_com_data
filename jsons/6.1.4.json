{
    "a": "6",
    "p": "1",
    "n": "4",
    "msknum": "424",
    "ssknum": "364",
    "balamanorama": "<<पूर्वोऽभ्यासः>> - पूर्वः । अत्रेति ।एकाचो द्वे प्रथमस्ये॑ति षाष्ठद्वित्वप्रकरम इत्यर्थः । तेन \"सर्वस्य द्वे\" इत्यादिविहितस्य द्वित्वस्य न सङ्ग्रहः । कस्य पूर्व इत्याकाङ्क्षायां \"द्वे\" इत्यनुवृत्तं षष्ठआ विपरिणतं संबध्यते । तदाह — ये द्वे विहिते तयोरिति ।",
    "tattvabodhini": "<<पूर्वोऽभ्यासः>> - ॒एकाचो द्वे॑ इति प्रकरणे ।",
    "padamanjari": " अर्थादिति। सामर्थ्यात्पूर्वशब्दोऽयमवयववचनः, अवयवश्चावयविनो भवति, स चेह कश्चिन्न निर्द्दिष्टः, अतोऽवश्यम् ठ्द्वेऽ इति अत्रानुवर्तनीयम्। न वानुवृतमपि प्रथमान्तमेवावस्थिमवयव्यपेक्षां पूरयितुमलमित्येतत्सामर्थ्यम्। अस्मिन्प्रकरण इति। अनेन ठ्सर्वस्य द्वेऽ इत्यत्र प्रकरणे इयं संज्ञा न भवति, तेन तत्र हलादिशेषाद्यभावः। यद्येवम्, ठ्द्यौतिगमिजुहोत्यादीनां द्वेऽ इत्यत्र न प्राप्नोति? कर्तव्योऽत्र यत्नः। तयोः पूर्वोऽवयव इति। अवयववाचिभिर्दिक्शब्दैर्योगे पञ्चमी न भवति; ठ्तस्य प्रमाम्रेडितम्ऽ इति लिङ्गात्। पपाचेत्यादौ ठ्हलादिः शेषःऽ, ठ्सन्यतःऽ, ठ्दीर्घोऽकितःऽ, ठ्कुहोश्चुःऽ, ठभ्यासे चर्चऽ, ठ्सन्वल्लघुनिऽ, ठ्दीर्घो लघोःऽ इत्यादीनि यथायोगमब्यासकार्याणि ॥",
    "kashika": "द्वे इति प्रथमन्तं यदनुवर्तते तदर्थादिह षष्ठ्यन्तं जायते। तत्र प्रत्यासत्तेरस्मिन् प्रकरणे ये द्वे विहिते तयोर् यः पूर्वो ऽवयवः सो ऽभ्याससंज्ञो भवति। पपाच। पिपक्षति। पापच्यते। जुहोति। अपीपचत्। अभ्यासप्रदेशास् तु अत्र लोपो ऽभ्यासस्य [[7|4|58]] इत्येवम् आदयः।",
    "sutra_vishesh": "",
    "mahabhashyam": " पूर्वोऽभ्यासः (2441) ?B(अभ्याससंज्ञाधिकरणम्) (सूत्रार्थसंयोजकभाष्यम्) पूर्वोऽभ्यास इत्युच्यते, कस्य पूर्वोऽभ्याससंज्ञो भवति ? द्वे इति वर्तते । द्वयोरिति वक्तव्यम् ।। स तर्हि तथानिर्देशः कर्तव्यः । न कर्तव्यः । अर्थाद्विभक्तिविपरिणामो भविष्यति । तद्यथा --- -उच्चानि देवदत्तस्य गृहाणि, आमन्त्रयस्वैनम् । देवदत्तमिति गम्यते । देवदत्तस्य गावोऽश्वा हिरण्यम्, आढ्यो वैधवेयः । देवदत्त इति गम्यते । पुरस्तात्षष्ठीनिर्दिष्टं सदर्थात्प्रथमानिर्दिष्टं द्वितीयानिर्दिष्टं च भवति । एवमिहापि पुरस्तात् प्रथमानिर्दिष्टं सदर्थात्षष्ठीनिर्दिष्टं भविष्यति ।। ",
    "sutra": "पूर्वोऽभ्यासः",
    "kaumudiNumber": "2178",
    "kaumudiText": "अत्र ये द्वे विहिते तयोः पूर्वोऽभ्याससंज्ञः स्यात् ॥",
    "nyaas": "अभ्यासशब्दोऽयमावृत्तिवचनो लोके प्रसिद्ध एव| सा चावृततिः प्रथमस्य नास्तीत्यभ्यासप्रदेशेषु परस्य ग्रहणे प्राप्ते पूर्वस्य ग्रहणं यथा स्यावित्येवमर्थं तस्याभ्याससंज्ञा विधीयते| पूर्वशब्दोऽवयववचनः, यथा--पूर्वं कायस्य पशोरिति| अवयवाश्चावयविनो भवन्ति, स चेह यद्यपि न निर्दिश्यते, तथापि `द्वे`  [[6|1|1]]  इत्युनुवृत्तेस्तद्वाच्यस्यैवार्थस्य पूर्वो विज्ञायत इत्याह--`द्वे इति प्रथमन्तं यदनुवत्र्तते` इत्यादि| ननु च `द्वे` इति प्रथमन्तमनुवत्र्तते, षष्ठन्तेन चेहार्थः, न ह्रटन्यथा पूर्वशब्देन सम्भन्धः शक्यते दर्शयितुमित्यत आह--`तदर्थात्` इत्यादि| अर्थाद्विभक्तिविपरिणामो भवतीति| तदिह षष्ठन्तं जयत इत्यर्थः| अथ पुनरत्रावयवावयविलक्षणा षष्ठी भवति, यथा वृक्षस्य शाखेति? एवमपि यदि `द्वे` इत्यनुवृत्तेद्र्वयोर्यः पूर्वस्तस्याभ्याससंज्ञा विधीयते तदा `सर्वस्य द्वे`  [[8|1|1]]  इत्यत्रापि प्रकारणे ये द्वे विहिते तयोर्यः पूर्वस्तस्याप्यभ्याससंज्ञा प्राप्नोतीत्यत आह--`तत्र` इत्यादि`| `पूर्वोऽवयवः` इति| पूर्वशब्दो व्यवस्थावचनोऽप्यस्ति, अतस्तद्व्यवच्छेदार्थमवयवग्रहणम्, पपाचेत्यत्राभ्याससंज्ञायां सत्यां `ह्यस्वः  [[7|4|59]]  इत्यभ्यासस्य ह्यस्वत्वम्, हलादिशेषः  [[7|4|60]] , प्रकृतिचरां प्रकृतिचरो भवन्तीति चत्र्वम्| `पिपक्षति` इति| `जुहोति` इति पूर्ववद्धकारस्य चुत्वम्, तस्य `अभ्यासे चर्च`  [[8|4|53]]  चकारः| `अपिपचत्` इति| पचेण्र्यन्ताच्च्लेश्चङ्, णिलोपः, `णौ चङ्युपधाया ह्यस्वः`  [[7|4|1]]  द्विर्वचनम्, `सन्वल्लघुनि`  [[7|4|93]]  इतीत्त्वम्, `दीर्घो लघोः`  [[7|4|94]]  इति दीर्घः| सर्वाण्यभ्याससंज्ञायाः प्रयोजनान्येतानि॥"
}


