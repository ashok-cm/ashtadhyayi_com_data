{
    "a": "7",
    "p": "3",
    "n": "79",
    "msknum": "742",
    "ssknum": "0",
    "balamanorama": "<<ज्ञाजनोर्जा>> - ज्ञाजनोर्जा । शितीति ।ष्ठिवुक्लमुचमा॑मित्यतस्तदनुवृत्तेरिति भावः । जायते इति । ज्ञाधातोस्तुश्नविकरणत्वाज्जानातीत्युदाहरणम् । उभयत्रापि जादेशस्य ह्यस्वान्तत्वेअङ्गकार्ये कृते पुनर्नाङ्गकार्य॑मिति परिभाषया \"अतो दीर्घो यञी\" त्यप्रप्तर्जार्देशस्य दीर्घान्तत्वमाश्रितम् । जज्ञे इति ।गमहने॑त्युपधालोपे नस्य श्चुत्वेन ञः । जायेत ।जनिषीष्ट । लुङि अजन् त इति स्थिते आह —  दीपेति । वा चिणिति ।च्ले॑रिति शेषः । अजन् इ त इति स्थिते उपधावृद्धौ प्राप्तायाम् — ",
    "tattvabodhini": "<<ज्ञाजनोर्जा>> - ज्ञाजनोर्जा । जानाति । शिति किम्  । ज्ञाता ।ज॑ इति ह्यस्वोच्चारणेऽपिअतो दीर्घोयञी॑ति दीर्घे सिद्धे जाग्रहणमङ्गवृत्तपरिभाषाज्ञापनार्थम् । तेन पाधातोः पिबादेशे कृते गुणो न भवति, पिबादेशस्याऽदन्तत्वाश्रयणं तूपायान्तरमित्याहुः ।",
    "padamanjari": " दैवादिकस्य ग्रहणमिति । न जौहोत्यादिकस्य, शितोऽसम्भवात् । दीर्घोच्चरणस्य प्रयोजनमुतरसूत्रे वक्ष्यते ॥",
    "kashika": "ज्ञ जन इत्येतयोः जादेशो भवति शिति परतः। जानाति। जायते। जनेर् दैवादिकस्य ग्रहणम्।",
    "sutra_vishesh": "",
    "mahabhashyam": " ज्ञाजनोर्जा दीर्घोच्चारणं किमर्थं, न ज्ञाजनोर्ज ःथ्द्य;त्येवोच्येत ? ।। का रूपसिद्धिः--जा नाति जायते ? ।। अतो दीर्घो यञ्ञीति दीर्घत्वं भविष्यति ।। एवं तर्हि सिद्धे सति यद्दीर्धोच्चारणं करोति तज्ज्ञापयत्याचार्यो भवत्येषा परिभाषा(3)-- अङ्गवृत्ते पुनर्वृत्तावविधिरिति(4) ।। किमेतस्य ज्ञापने प्रयोजनम् ? ।। पिबतेर्गुणप्रतिषेधश्चोदितः स न वक्तव्यो भवति ।। ( ज्ञाजनोर्जा ) ।। ",
    "sutra": "ज्ञाजनोर्जा",
    "kaumudiNumber": "2511",
    "kaumudiText": "अनयोर्जादेशः स्याच्छिति | जायते | जज्ञे | जज्ञाते | जज्ञिरे | जनिता | जनिष्यते | दीपजन--<{2328}> इति वा चिण् |",
    "nyaas": "`जनेर्देवादकसय ग्रहणम्` इति| द्वौ जनी--दैवादिकः `जनी प्रादुर्भावे` (धातुपाठः-1149), जौहोत्यादिकः `जन जनने` (धातुपाठः-1105) इति| तत्रैह दैवादिकस्य ग्रहणम्, नेतरस्य| न हि ततः परः शित्? सम्भवति, श्लुविधानात्| दीर्घोच्चारणस्य प्रयोजनमुत्तरत्र वक्ष्यति॥"
}


