{
    "a": "6",
    "p": "3",
    "n": "76",
    "msknum": "0",
    "ssknum": "0",
    "balamanorama": "<<एकादिश्चैकस्य चादुक्>> - एकादिश्च । \"नलोपो नञः\" इत्यतो \"नञ\" इति षष्ठन्तमनुवर्तते । तच्चप्रथमया विपरिणम्यते । \"नभ्राण्नपात्\" इत्यतः प्रकृत्येत्यनुवर्तते । तदाह — एकादिर्नञ्प्रकृत्येति । एक आदिर्यस्येति विग्रहः । एकस्य चादुगागमश्चेति । आदु॑गितिअदु॑गिति वा च्छेदः । नञो विंशत्येति । न विंशतिरिति विग्रहे नञ्समासे सति \"नवंशति\" शब्दस्यैकशब्देन तृतीयान्तेन सह एकेन नवंशितिरिति विग्रहे समास इत्यन्वयः । ननु तत्कृतत्वाद्यभावात्कथमिह तृतीयासमास इत्यत आह — योगविभागादिति । अनुनासिकविकल्प इति । तृतीयासमासे कृते सुब्लुकि एक नविंशतिरिति स्थिते \"न लोपो नञः\" इति प्राप्तस्य नकारलोपस्य प्रकृतिभान्निवृत्तौ एकशब्दस्याऽ‌ऽदुगागमः, तत्र ककार इत्, उकार उच्चारणार्थः । कित्त्वादन्तावयवः, सवर्णदीर्घः, एकाद्-नविंशतिरिति स्थिते \"यरोऽनुनासिके\" इति दकारस्य पक्षेऽनुनासिकनकार इत्यर्थः । अदुगागमपक्षेऽपि पररूपं तु अकारोच्चारमसामथ्र्यान्न भवति । एकेन न विंशतिरिति । विग्रहवाक्यम् । एकेन हेतुना विंशतिर्न भवतीत्यर्थः । एकान्नविंशतिः, एकाद्नविंशतिरिति । अनुनासिकत्वे तदभावे च रूपम् । एकोनविंशतिरित्यर्थ इति ।पर्यवस्यती॑ति शेषः । एकेन ऊनेति विग्रहः ।पूर्वसदृशे॑ति समासः । सा चासौ विंशतिश्च । ",
    "tattvabodhini": "",
    "padamanjari": "  एकादिरिति बहुव्रीहिः । आदिशब्दो व्यवस्था वचनः । एकान्नविशतिरिति । पूर्वं नञो विशत्यादिभिः समासं कृत्वा पश्चात् तृतीयासमासः कर्तव्यः ।  किमर्थं पुनः पूर्वान्तोऽयमादुक् क्रियते, न परदिरादुट् क्रियेत, एवमेकस्येत्यागमिनिर्देशार्थं न कर्तव्यं भवति, प्रकृतस्य नञ एवागमित्वात् इत्यत आह - पूर्वान्तश्चायमिति । यरोऽनुनासिकेऽनुनासिको वा इत्यत्र न पदान्ताट्टोरनाम् इत्यतः पदन्तग्रहणमनुवर्तते, अविध्नः, बध्नातीत्येवमादिषु मा भूदिति । परादौ सति दकारः पदान्तो न स्यादिति अनुनासिको न स्यात् । अथानुट् क्रियेत, एवमपि पत्रे दकारश्रवतणं न स्यात् तदिदमुक्तम् - अनुनासिको विकल्पेन यथा स्यादिति । किमर्थं पुरादुक् क्रियते, अदुगेव नोचज्येत, सवर्णदीर्घत्वे तावत् सिद्धम्, अतो गुणे इति पररुपत्वं चाकारोच्चारणसामर्थ्यादेव न भविष्यति, यदि स्याद् दुकमेव विदध्यात् । सवर्णदीर्घत्वं तु यं विधिं प्रत्युपदेशोऽनर्थकः इति न्यायाद्भविष्यति । वृत्तिकारेण तु प्रतिपतिलाघवार्थमादुगयं व्याख्यातः ॥  नगोऽप्राणिप्वन्यतरस्याम् ॥ गमेर्हप्रत्यय इति । डप्रकरणे अन्यत्रापि दृश्यते इति ॥",
    "kashika": "एकादिश्च नञ् प्रकृत्या भवति, एकशब्दस्य च आदुकागमो भवति। एकेन न विंशतिः कान्नविंशतिः। एकान्नत्रिंशत्। तृतीया इति योगविभागात् समासः। पूर्वान्तो ऽयम् आदुक् क्रियते पदान्तलक्षणो ऽत्र अनुनासिको विकल्पेन यथा स्यातिति।",
    "sutra_vishesh": "",
    "mahabhashyam": " एकादिश्चैकस्य चादुक् (2935) (आदुस्थापकभाष्यम्) किमर्थमादुगुच्यते न अदुगेवोच्येत ? का रूपसिद्धिः ? एकान्नविंशतिः --- एकान्नत्रिंशत् सवर्णदीर्घत्वेन सिद्धम् । न सिध्यति । अतो गुणे [[6|1|97]] इति पररूपत्वं प्राप्नोति ।। एवं तर्ह्यदुट् करिष्यते । अदुट् चाशक्यः कर्तुम् । आनुनासिक्यं हि न स्यात् । यद्धि तत् यरोऽनुनासिकेऽनुनासिको वा [[8|4|45]] इति, पदान्तस्येत्येवं तत् । किं पुनः कारणं पदान्तस्येत्येवं तत् इति ? इह मा भूत् --- ब्रध्नः,बुध्नः, बध्नाति, गृभ्णाति इति ।। एवन्तर्ह्यनुट् करिष्यते । अनुट् चाशक्यः कर्तुम् । विभाषयाऽऽनुनासिक्यम् । तेनेदमेव रूपं स्यात् --- एकान्नविंशतिरिति । इदं न स्यात् --- एकाद्नविंशतिरिति ।। (सिद्धान्तभाष्यम्) अस्तु तर्ह्यदुगेव । ननु चोक्तं अतो गुण इति पररूपत्वं प्राप्नोति इति । नैष दोषः । अकारोच्चारणसार्मथ्यान्न भविष्यति । यदि तर्हि प्राप्नुवन् विधिरकारोच्चारणसार्मथ्यात् बाध्यते, सवर्णदीर्घत्वमपि तर्हि न प्राप्नोति । यं विधिं प्रत्यकारोच्चारणमनर्थकं भवति स विधिर्बाध्यते, यस्य तु विधेर्निमित्तमेव नासौ बाध्यते । पररूपं च प्रत्यकारोच्चारणमनर्थकम्, सवर्णदीर्घत्वस्य पुनर्निमित्तमेव ।। ",
    "sutra": "एकादिश्चैकस्य चादुक्",
    "kaumudiNumber": "811",
    "kaumudiText": "एकादिर्नञ्प्रकृत्या स्यादेकस्य च अदुगागमश्च | नञो विंशत्या सह समासे कृते एकशब्देन सह तृतीयेति योगविभागात्समासः | अनुनासिकविकल्पः | एकेन नविंशतिः एकान्नविंशतिः | एकाद्नविंशतिः | एकोनविंशतिरित्यर्थः ॥ |<!षष उत्त्वं दतृदशधासूत्तरपदादेः ष्टुत्वं च धासु वेति वाच्यम् !> (वार्तिकम्) ॥ षोडन् | षोडश | षोढा | षड्धा ॥",
    "nyaas": "एकादिरिति बहुव्रीहिः| `एकान्नविंशतिः` इति| पूर्वं नञो विंशतिशब्देन समासं कृत्वा ततस्तृतीयसमासः कत्र्तव्यः| किमर्थं पुनरयं पूर्वान्त आदुक्? क्रियते, न परादिरेवादुट्? क्रियेत? तत्राण्यमर्थः--एकस्य चेत्येष आगमिनो दिर्देशो न कत्र्तव्यो भवति| परादौ हि क्रियमाणे नञेवागमो भवति, स च प्रकृतत्वादेव लक्ष्यते; तत्रायं वक्यार्थो भवति--`एकादिश्च नञ्? प्रकृत्या भवति, आदुट्? च तस्यागमो भवति` इति सिद्धमिष्टम्? इत्याह--`पूर्वान्तोऽयम्` इत्यादि| `यरोऽनुनासिकेऽनुनासिको वा`  [[8|4|44]]  इत्यत्र हि `न पदान्ताट्टोरनाम्`  [[8|4|41]]  इत्यतः पदन्तादित्यनुवत्र्तते| तत्र यदि परदिः क्रियते पदान्तताऽस्य न स्यात्, ततश्च पदान्तलक्षणोऽनुनासिकविकल्पो न स्यात्, इष्यते च| तस्माद्विकल्पेन यथा स्यादित्येवमर्थं पूर्वान्त आदुक्? क्रियते| अथ किमर्थमादुक् क्रियते? आदुगेव नोच्येत, अदुक्यपि क्रियमाणेऽकः सवर्णो दीर्घत्वेन  [[6|1|101]]  सिध्यति? न सिध्यति; `अतो गुणे`  [[6|1|94]]  पररूपत्वं प्राप्नोति, तदपयकारोच्चारणसामथ्र्यान्न भविष्यति, यदि ह्रत्र पररूपत्वं स्याद्दुकमेव विदध्यात्, तर्हि सवर्णदीर्घत्वमप्यकारोच्चारणसामथ्र्यान्न स्यात्? नैतदस्ति; तथा हि--यं विधिं प्रत्युपदेशोऽनर्थकः स्यात्? स विधिर्बाध्यते (व्या|प|56) यस्य तु विधेस्तदेव निमित्तं नासौ विधिर्बाध्यते| पररूपत्वं च प्रत्यकारोच्चारणमनर्थकम्, सवर्मदीर्घत्वं तु प्रति निमित्तमेव| एवं तह्र्रदुगेवायम्| तुल्या हि संहिता॥"
}


