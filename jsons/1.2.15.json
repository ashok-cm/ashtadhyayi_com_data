{
    "a": "1",
    "p": "2",
    "n": "15",
    "s": "यमो गन्धने ",
    "padachcheda": "यमः ५\/१ गन्धने ७\/१",
    "anuvritti": "",
    "adhikara": "",
    "full_sutra": "",
    "siddhantakaumudi_index": "2698",
    "msknum": "921",
    "ssknum": "0",
    "balamanorama": "<<यमो गन्धने>> - यमो गन्धने । सिच्कित्स्यादिति । शेषपूरणम् । सिचः कित्त्वे मकारस्य \"अनुदात्तोपदेशे\" ति लोपः ।",
    "tattvabodhini": "",
    "padamanjari": " ननु यमिरुपरमे पठ।ल्ते, कथं गन्धने वर्तत इत्यत आह--अनेकार्थत्वादिति । उदायतेति । परावद्यं स्वयं प्रकाशितवानित्यर्थः । उदायंस्त पादमिति । अपकृष्टवानित्यर्थः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "सिच् , आत्मनेपदेषु इति वर्तते । यमेर्धातोर्गन्धने वर्तमानात् परः सिच् प्रत्ययः किद् भवति आत्मनेपदेषु परतः । गन्धनं सूचनं, परेण प्रच्छाद्यमानस्यावद्यस्याविष्करणम् । अनेकार्थत्वाद् धातूनां यमिस्तत्र वर्तते । उदायत, उदायसाताम्, उदायसत । सूचितवानित्यर्थः । सिचः कित्त्वादनुनासिकलोपः । <<आङो यमहनः>> [[1|3|28]] इत्यात्मनेपदम् । गन्धन इति किम् ? उदायंस्त पादम्, उदायंस्त कूपादुदकम् । उद्धृतवानित्यर्थः । सकर्मकत्वेऽपि <<समुदाङ्भ्यो यमोऽग्रन्थे>> [[1|3|75]] इत्यात्मनेपदम् ॥",
    "mahabhashyam": "",
    "siddhantakaumudi": "सिच्कित्सयात् | गन्धनं सूचनं परदोषाविष्करणम् | उदायत | गन्धने किम् ? उदायंस्त पादम् | आकृष्टवानित्यर्थः ॥",
    "nyaas": "ननु च `यम उपरमे` (धातुपाठः-984) इति पठते, तत् कथमयं गन्धने वर्तते, इत्यत आह-- `अनेकार्थत्वात्` इति| `आङो यमहनः`  [[1|3|28]]  इत्यत्र `अकर्मकाच्च`  [[1|3|26]]  इत्यतोऽकर्मकग्रहणमनुवर्तते| तत् कथमिह सकर्मकत्वे सत्यात्मनेपदमित्यत आह-- `सकर्मकत्वेऽपि इत्यादि| सकर्मकत्वन्तु पदादेः क्रमणोऽत्र विद्यमानत्वात्| `उदायंस्त पादम्` इति| आकृष्टवानित्यर्थः॥"
}


