{
    "a": "2",
    "p": "3",
    "n": "10",
    "msknum": "1357",
    "ssknum": "0",
    "balamanorama": "<<पञ्चमी अपाङ्परिभिः>> - पञ्चम्यपाङ्परिभिः । एतैरिति । अप आङ् परि-इत्येतैरित्यर्थः । कर्मप्रवचनीयैरिति ।कर्मप्रवचनीययुक्ते॑ इत्यतस्तदनुवृत्तेरिति भावः । अप हरेः परि हरेः संसार इति । अपहरेः संसारः, परिहरेः संसार इत्यन्वयः । हरिं वर्जयित्वा जनिमृतिचक्रात्मकं संसरणमित्यर्थः । ननुवृक्षं प्रति विद्योतते॑, \"भक्तो हरिं प्रति\" इत्यादौलक्षणेत्थंभूते॑ति कर्मप्रवचनीयत्वात्कर्मप्रवचनीययुक्ते द्वितीया॑ इति द्वितीयां परत्वादपवादत्वाच्च बाधित्वापञ्चम्यपाङ्परिभि॑रिति पञ्चमी स्यादित्यत आह — परिरत्रेति \"पञ्चम्यपाङ्परिभिः\" इत्यत्र वर्जनार्थकेनाऽपेन साहचर्यात् परिरपि वर्जनार्थकं एव गृह्रत इत्यर्थः । आ मुक्तेरिति । मुक्तेः प्रागिति यावत् । आ सकलादिति । ब्राहृ सकलमभिव्याप्य वर्तत इत्यर्थः । ",
    "tattvabodhini": "<<पञ्चमी अपाङ्परिभिः>> - परिहरेरिति । हरिं वर्जयित्वेत्यर्थः ।परेर्वर्जने वा वचनम् इति वार्तिकात्पक्षे द्विर्वचनाऽभावः । परिरत्रेति । अत्र=पञ्चमीविधौ । वर्जनार्थेनाऽपेन साहचर्यादिति भावः । आ मुक्तेरिति । मुकिंत मर्यादीकृत्येत्यर्थः । आ सकलादिति । सकलमभिव्याप्येत्यर्थः ।",
    "padamanjari": "",
    "kashika": "अप आङ् परि इत्येतैः कर्मप्रवचनीयैर् योगे पज्चमी विभक्तिर् भवति। अप त्रिगर्तेभ्यो वृष्टो देवः। आ पाटलिपुत्राद् वृष्टो देवः। परि त्रिगर्तेभ्यो वृष्तो देवः। अपेन साहचर्यात् परेर्वर्जनार्थस्य ग्रहणम्, तेन इह न भवति, वृक्षं परि विद्योतते विद्युत्।",
    "sutra_vishesh": "",
    "mahabhashyam": "",
    "sutra": "पञ्चमी अपाङ्परिभिः",
    "kaumudiNumber": "598",
    "kaumudiText": "एतैः कर्मप्रवचनीयैर्योगे पञ्चमी स्यात् | अप हरेः, परि हरेः संसारः | परिरत्र वर्जने | लक्षणादौ तु हरिं परि | आमुक्तेः संसारः | आसकलात् ब्रह्म ॥",
    "nyaas": "अपपरिशब्दयोः `अपपरी वर्जने`  [[1|4|87]]  इत्यनेन कर्मप्रवचनीयसंज्ञा विहिता, आङश्च `आङमर्यादावचने`  [[1|4|88]]  इत्यनेन| `वृक्षं परि विद्योतते` इति| परिः `लक्षणेत्यम्भूतख्यान` [[1|4|89]]  इत्यादिना॥"
}


