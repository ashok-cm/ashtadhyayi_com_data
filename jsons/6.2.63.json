{
    "a": "6",
    "p": "2",
    "n": "63",
    "s": "राजा च प्रशंसायाम् ",
    "padachcheda": "राजा १\/१ च ०\/० प्रशंसायाम् ७\/१",
    "anuvritti": "",
    "adhikara": " आदिरुदात्त: [6।2।64] ",
    "full_sutra": "",
    "siddhantakaumudi_index": "3797",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": "  षष्ठीसमासे चेति । प्रशंसेत्यनुषङ्गः । राजयोग्यतया तस्येति । स हि कर्मणि प्रवीणत्वाद्राजानं प्रति योग्यो भवति । राजार्ह इति चोक्ते प्रशंसा गम्यते ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "राजशब्दः पूर्वपदं शिलिवाचिनि उत्तरपदे प्रशंसायां गम्यमानायाम् अन्यतरस्यां प्रक्र्तिस्वरं भवति। राजनापितः, राजनापितः। राजकुलालः, राजकुलालः। कर्मधारये राजगुणाध्यरोपेणोत्तरपदार्थस्य प्रशंसा। षष्ठीसमासे च राजयोग्यतया तस्य। राजा इति किम्? परमनापितः। प्रशंसायाम् इति किम्? राजनापितः। शिल्पिनि इत्येव, राजहस्ती।",
    "mahabhashyam": "",
    "siddhantakaumudi": "शिल्पिवाचिनि परे प्रशंसार्थं राजपदं वा प्रकृत्या | राजनापितः | राजकुलालः | प्रशंसायां किम् | राजनापितः | शिल्पिनि किम् | राजहस्ती |",
    "nyaas": "`कर्मधारये` इत्यादि| राजनापितः` इति| कर्मधारयोऽयं वा स्यात्, षष्ठीतत्पुरुषो वा? तत्र यदा कर्मधारयस्तदा राजशब्दस्य नापित उपचारेण वृत्तिः| उपचारस्तु राजगुणारोपनिबन्धनः, अतस्तेनैवोत्तरपदस्य प्रशंसा भवति| कथं पुनर्नापितः षष्ठीसमासेन राजनापितशब्देनोच्यते? इत्याह `राजयोग्यतया तस्य` इत्यादि| स हि स्वकर्मणि प्रवीणत्वाद्राजानं प्रति योग्यो भवति| अतोऽपि राजनापित इति षष्ठीसमासेनोच्यते| अत्र पक्षे तस्यैव योग्यतयोत्तरपदस्य प्रशंसा वेदितव्या॥"
}


