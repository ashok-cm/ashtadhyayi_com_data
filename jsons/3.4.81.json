{
    "a": "3",
    "p": "4",
    "n": "81",
    "msknum": "576",
    "ssknum": "451",
    "balamanorama": "<<लिटस्तझयोरेशिरेच्>> - लिटस्तझयो । ननु लिटस्तझयोरिशिरिजित्येवास्तु, आदेशयोरेकारोच्चारणं व्यर्थं, टित आत्मनेपदानामित्येत्वेनैन सिद्धेरित्यत आत —  एकारोच्चारणमिति । ज्ञापनस्य फलमाह —  तन डारौरसां नेति डा रौ रस् — एषां लुडादेशभूतात्मनेपदादेशानां टेरेत्वं नेत्यर्थः । वस्तुतस्तु परत्वादेत्वे कृते पुनः प्रसङ्गविज्ञानेन डादिषु कृतेषु लक्ष्ये लक्षणस्येति न्यायादेत्वं नेति लुटः प्रथमस्येति सूत्रभाष्ये स्पष्टम् । कृ ए इति स्थित इति । तकाराऽकारसङ्घातस्य एकारः शित्त्वात्सर्वादेश इति भावः । ",
    "tattvabodhini": "<<लिटस्तझयोरेशिरेच्>> - एशिति शकारकरणकारविशिष्टतकारस्यादेशत्वाय ।",
    "padamanjari": " पूर्वसूत्रे ज्ञापितम्---आत्मनेपदादेशानां टेरेत्वं न भवतीति, तेन इशिरच् इत्येतावादेशौ न विहितौ । शकारः सर्वादेशार्थ इति । अन्यथा धातोरित्यधिकाराद् ठादेः परस्यऽइति तकारस्य प्रसज्येत । अथ ठ्शेऽ इत्येव कस्मान्नोक्तम्, शैरेजिति ह्युक्ते मात्रालाघवं भवति ? नैवं शक्यम् ; ठ्शेऽ इति प्रगृह्यसंज्ञा स्यात् । इह च पपे सोममिति पिबादेशः प्राप्नोति, जग्ले मम्ले इत्यादौ चात्वं न स्यात् । एशि तु न दोषः, ठ्वर्णे यत्स्यातच्च विध्यातदादौऽ इति न्यायात् ॥",
    "kashika": "लिडादेशयोः तझयोः यथासङ्ख्यम् एशिरेचित्येतावादेशौ भवतः। शकारः सर्वादेशार्थः। चकारः स्वरार्थः। पेचे, पेचाते, पेचिरे। लेभे, लेभाते, लेभिरे।",
    "sutra_vishesh": "तिङ्प्रत्ययप्रकरणम् - लिट्-लकारे तिङ्-प्रत्ययस्य आदेशविधानम्",
    "mahabhashyam": "",
    "sutra": "लिटस्तझयोरेशिरेच्",
    "kaumudiNumber": "2241",
    "kaumudiText": "लिडादेशयोस्तझयोरेश् इरेच् एतौ स्तः | एकारोच्चारणं ज्ञापकं, तङादेशानां टेरेत्वं नेति | तेन डारौरसां न | कृ ए इति स्थिते ॥",
    "nyaas": "`शकारः सर्वादेशार्थः` इति| असति तस्मिन् धात्वधिकारात् `तस्मादित्युत्तरस्य `  [[1|1|66]]  इत्यादेः परस्य तकारस्य प्रसज्येत| शकारे तु सति `अनेकाल्शित् सर्वस्य`  [[1|1|54]]  इति वचनात् सर्वस्य भवति| अथ `शे` इति कस्मान्नोक्तम्? नैवं शक्यम्; `शे` इति हि प्रगृह्रसंज्ञा स्यात्| इह च व्यतिपप इति पिबादेशः स्यात्| एशि तु सति न भवति, वक्ष्यति ह्रेतत्--- `वर्णे यत् स्यात् तच्च विद्यात् तदादौ` इति॥"
}


