{
    "a": "6",
    "p": "4",
    "n": "85",
    "s": "न भूसुधियोः ",
    "padachcheda": "न ०\/० भू-सुधियोः ६\/२",
    "anuvritti": "यण् १\/१ [6।4।81] , अचि  7\/1 [6।4।77] , सुपि 7\/1 [6।4।83]",
    "adhikara": " अङ्गस्य [6।4।1]  असिद्धवदत्राभात् [6।4।22] ",
    "full_sutra": "भूसुधियो: अङ्गस्य सुपि अचि यण् न ",
    "siddhantakaumudi_index": "273",
    "msknum": "223",
    "ssknum": "178",
    "balamanorama": "",
    "tattvabodhini": "",
    "padamanjari": "  भूशब्देन तदन्तस्य ग्रहणम् केवलस्य यण्प्राप्त्यभावात् ।  न चोवङ्ः प्रतिषेधः, विच्छिन्नत्वात्, वर्षाभ्वश्च इत्यारम्भाच्च । सुधियाविति । ध्यायतेः क्विप, दृशग्रहणात्सम्प्रसारणम् ॥",
    "laghusiddhantakaumudi_index": "203",
    "laghusiddhantakaumudi": "एतयोरचि सुपि यण्न। सुधियौ। सुधिय इत्यादि॥ सुखमिच्छतीति सुखीः। सुतीः। सुख्यौ। सुत्यौ। सुख्युः। सुत्युः। शेषं प्रधीवत्। शम्भुर्हरिवत्। एवं भान्वादयः॥",
    "kashika": "भू सुधी इत्येतयोर् यणादेशो न भवति। प्रतिभुवौ। प्रतिभुवः। सुधियौ। सुधियः।",
    "mahabhashyam": "",
    "siddhantakaumudi": "एतयोर्यण्न स्यादचि सुपि | सुधियौ | सुधियः इत्यादि ॥ सखायमिच्छति सखीयति | ततः क्विप् | अल्लोपयलोपौ | अल्लोपस्य स्थानिवत्त्वाद्यणि प्राप्ते ॥<!क्वौ लुप्तं न स्थानिवत् !> (वार्तिकम्) ॥ एकदेशविकृतस्यानन्यतयाऽनङ्णित्त्वे | सखा | सखायौ | सखायः | हे सखीः | अमि पूर्वरूपात्परत्वाद्यणि प्राप्ते ततोऽपि परत्वात्सख्युरसंबुद्धा <{253}>विति प्रवर्त्तते | सखायम् | सखायौ | शसि यण् | सख्यः | सह खेन वर्तत इति सखः | तमिच्छतीति सखीः | सुखमिच्छतीति सुखीः | सुतमिच्छतीति सुतीः | सख्यौ | सुख्यौ | सुत्यौ | ख्यत्या <{255}>दिति दीर्घस्यापि ग्रहणादुकारः | सख्युः | सुख्युः | सुत्युः | लूनमिच्छतीति लूनीः | क्षाममिच्छतीति क्षामीः | प्रस्तीममिच्छतीति प्रस्तीमीः | एषां ङसिङसोर्यण् | नत्वमत्वयोरसिद्धत्वात् ख्यत्या <{255}>दित्युत्वम् | लून्युः | क्षाम्युः | प्रस्तीम्युः | शुष्क्रीयतेः क्विप् | शुष्कीः | इयङ् | शुष्कियौ | शुष्कियः | ङसिङसोः | शुष्किय इत्यादि | इतीदन्ताः ॥\tशम्भुर्हरिवत् | एवं विष्णुवायुभान्वादयः ॥",
    "nyaas": "भ्रूग्रहणेन तदन्तस्य ग्रहणम्, न केवलस्य| केवलस्य ह्रेकाचो यणादेशप्रापत्यसम्भवादनर्थकं वचनं स्यात्| उवङादेशप्रतिषेधार्थत्वान्नानर्थकमिति चत्? न; एवं हि `वर्षाभ्वश्च`  [[6|4|84]]  इति यणादेशविधानमनर्थकं स्यात्, यदि ह्रयं यणादेशस्य प्रतिषेधः स्यात्--एवं हि तत्? सर्थकं भवति, नान्यथा? नैतदस्ति; उवङपरतिषेधार्थेऽपि ह्रस्मस्तन्नियमार्थं स्यात्| एवं तर्हि यणो यत्रानुवृत्तिस्तस्यैवायं प्रतिषेधो युज्यते| स चानेकाचो विहित इति केवलस्य ग्रहणं न प्राप्नोतीति युक्तमुक्तम्--भूग्रहणेन तदन्तस्य ग्रहणमिति| `प्रतिभुवौ, प्रतिभुवः` इति| `भुवः संज्ञान्तरयोः`  [[3|2|179]]  इति क्विप्| `सुधियौ` इति| शोभनं ध्यायतीति `अन्येभ्योऽपि दृश्यते`  [[3|2|178]]  इति क्विप्, `ध्यायतेः सम्प्रसारणञ्च` (वा|292) इत्युपसंख्यानात्? सम्प्रसारणम्॥"
}


