{
    "a": "1",
    "p": "1",
    "n": "15",
    "msknum": "65",
    "ssknum": "0",
    "balamanorama": "",
    "tattvabodhini": "ओत्। निपात इति किम् ?। देवोऽसि, वायवायाहि।  ",
    "padamanjari": "",
    "kashika": "निपातः इति वर्तते । तस्यौकारेण तदन्तविधिः । ओदन्तो यो निपातः स प्रगृह्यसंज्ञो भवति । आहो इति, उताहो इति ॥",
    "sutra_vishesh": "प्रगृह्यसंज्ञाप्रकरणम् - ओदन्तनिपातस्य प्रगृह्यसंज्ञा",
    "mahabhashyam": " ओत् किमुदाहरणम् ? आहो इति। उताहो इति । नैतदस्ति प्रयोजनम्। निपातसमाहारोऽयम्। आह उ आहो इति। उत आह उ उताहो इति। तत्र निपात एकाजनाङ् इत्येव सिद्धम् । एवं तर्ह्येकनिपाता इमे। अथवा प्रतिषिद्धार्थोऽयमारम्भः। ओ षु यातं मरुतः, ओ षु यातं बृहती शक्वरी च। ओ चित्सखायं सख्या ववृत्त्याम् । ।। ओतश्च्वि प्रतिषेधः।। ओदन्तो निपात इत्यत्र च्व्यन्तस्य प्रतिषेधो वक्तव्यः। अनदः अदः अभवत् अदोऽभवत्। तिरोऽभवत् । न वक्तव्यः। लक्षणप्रतिपदोक्तयोः प्रतिपदोक्तस्येत्येवं न भविष्यति । एवमपि अगौः गौः समपद्यत गोऽभवत्। अत्र प्राप्नोति । एवं तर्हि गौणमुख्ययोर्मुख्ये कार्यसम्प्रत्यय इति। तद्यथा गौरनुबन्ध्योऽजोऽग्नीषोमीयः इति न वाहीकोनुबध्यते । कथं तर्हि वाहीके वृद्ध्यात्वे भवतः। गौस्तिष्ठति। गामानयेति । अर्थाश्रय एतदेवं भवति। यद्धि शब्दाश्रयं शब्दमात्रे तद् भवति। शब्दाश्रये च वृद्ध्यात्वे । ",
    "sutra": "ओत्",
    "kaumudiNumber": "104",
    "kaumudiText": "ओदन्तो निपातः प्रगृह्यः स्यात् | अहो ईशाः ॥",
    "nyaas": ""
}


