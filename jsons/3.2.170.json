{
    "a": "3",
    "p": "2",
    "n": "170",
    "s": "क्याच्छन्दसि ",
    "padachcheda": "क्यात् ५\/१ छन्दसि ७\/१",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  धातो: [3।1।91]  वर्तमाने [3।2।123]  आ क्वेस्तच्छीलतद्धर्मतत्साधुकारिषु [3।2।134] ",
    "full_sutra": "",
    "siddhantakaumudi_index": "3150",
    "msknum": "0",
    "ssknum": "0",
    "balamanorama": "<<क्याच्छन्दसि>> - क्याच्छन्दसि । क्यप्रत्ययान्तादुप्रत्ययः स्यात्तच्छीलादिषु छन्दसीत्यर्थः । सुम्नयुरिति । सुम्नं - सुखम् ।तदात्मन इच्छतीत्यर्थे सुम्नशब्दात् क्यच् ।न च्छन्दस्यपुत्रस्ये॑ति निषेधात्क्यचि चे॑ति ईत्त्वम्,अकृत्सार्वे॑ति दीर्गश्च न ।सुम्नये॑ति क्यजन्तादुप्रत्ययः । अतो लोपः । ",
    "tattvabodhini": "<<क्याच्छन्दसि>> - क्याच्छन्दसि ।क्य॑ इति क्यच्क्यष्क्यङां सामान्यग्रहमम् । क्यन्ताद्धातोश्छन्दसि विषये ताच्छीलादिषु उप्रत्ययो भवतीति काशिका । किद्यः क्य इति व्याख्यानात्कण्ड्वादियगपि गृह्रते । तेनतुरण्यवोऽङ्गिरसो नक्षन्त॑,सपर्येम सपर्यवः॑,यमस्य योनौ शकुनं भुरण्यु॑मित्यादि सिद्धम् । तुरण त्वरायां , सपर पूजयां, भुरण धारणपोषणयोरित्येते कण्ड्वादिषु पठिताः । अथ कथंसन्तः प्रणयिवाक्यानि गृह्णन्ति ह्रनसूयवः॑ इति भट्टपादाः  । मृगय्वादिषु असूयशब्दो द्रष्टव्य इति हरदत्तः । सुम्नयुरिति । सुम्नशब्दात्क्यचि तदन्तादुः ।न छन्दस्यपुत्रस्ये॑ति निषेधात्क्यचि चे॑ति ईत्वम्,अकृत्सार्वे॑ति दीर्घश्च न भवति ।",
    "padamanjari": " क्याच्छन्दसिः॥ क्य इति क्यच्क्यष्कयङं सामान्येन निर्देश इति। सूत्रे वृतौ च ककारानुबन्धवतो धातुसंज्ञानिमितस्य प्रत्ययस्योपलक्षणात् कण्ड्वादियकोऽपि ग्रहणम्, तेन भुरण्युः तुरण्यवोऽङ्गिरसो नक्षत्रसपर्येम सपर्यव इत्यादि भवति। भाषायां च सुम्नयुशब्द उणादिषु मृगय्वादिषु पाठाद् द्रष्टव्यः। मित्रयुरिति। ठ्क्यचि चऽ इतीत्वम्, ठकृत्सार्वधातुकयोःऽ इति दीर्घत्वं च न भवति, ठ्न च्छन्दस्यपुत्रस्यऽ इति निषेधात्॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "क्य इति क्यच्क्यङ्क्यषां सामान्येन ग्रहणम्। क्यप्रत्ययान्ताद् धातोः छन्दसि विषये तच्छीलादिषु कर्तृषु उकारप्रत्ययो भवति। मित्रयुः। न छन्दस्यपुत्रस्य [[7|4|35]] इति प्रतिषेधाद् न धीर्घः। सुम्नयुः। संस्वेदयुः छन्दसि इति किम्? मित्रीयिता।",
    "mahabhashyam": "",
    "siddhantakaumudi": "देवाञ्जिगाति सुम्नयुः ॥",
    "nyaas": "`मित्रयुः` इति| मित्रमिच्छतीति `सुप आत्मनः क्यच्` [[3|1|8]]  इति क्यच्| `अकृत्सार्वधातुकयोः`  [[7|4|25]]  इति दीर्घत्वं प्राप्नोति, `क्यचि च`  [[7|4|33]]  इतीत्त्वञ्च, एतदुभयमपि `न च्छन्दस्यपुत्रस्य`  [[7|4|35]]  इति प्रतिषेधान्न भवति| `संस्वेदयुः`इति| लोहितादित्वात्  [[3|1|13]]  क्यष्| `सुम्नयुः` इति| `देवसुम्नयोः`  [[7|4|38]]  इति प्रतिषेधः| सुम्न इवाचरतीति `कर्त्तुः क्यङ सलोपश्च`  [[3|1|11]]  इति क्यङ॥"
}


