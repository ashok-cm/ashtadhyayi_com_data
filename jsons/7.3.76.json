{
    "a": "7",
    "p": "3",
    "n": "76",
    "msknum": "526",
    "ssknum": "0",
    "balamanorama": "<<क्रमः परस्मैपदेषु>> - क्रमः । दीर्घः स्यादिति ।शमामष्टाना॑मित्यतस्तदनुवृत्तेरिति भावः । शितीति ।ष्ठिवुक्लम्वाचमा॑मित्यतस्तदनुवृत्तेरिति भावः । क्रामत्विति । मध्यमपुरुषैकवचने क्रमेत्यत्र तुक्रमः परस्मैपदेष्वि॑ति दीर्घो भवत्येव । नच दीर्घस्याङ्गाधिकारस्थत्वान्नलुममेति निषेधः शङ्क्यः, लुमता लुप्ते प्रत्यये यदङ्गं तस्य कार्य एव तस्य प्रवृत्तेः । शिति परतः क्रमेरङ्गस्य दीर्घस्तु न लुप्तप्रत्यये परस्मैपदे परे अङ्गस्य कार्यं, किंतु शिति परे अङ्गस्य कार्यमिति बोध्यम् । ",
    "tattvabodhini": "<<क्रमः परस्मैपदेषु>> - क्रमः ।ष्ठिवुक्लमुचमा॑मित्यतोऽनुवर्तनादाह-परस्मैपदे शतीति । परस्मैपदे किम्  । उपक्रमते । पराक्रमते ।",
    "padamanjari": " इहेत्यादि । चोद्यम् । हेर्लुकि कृत इति । ठतो हेःऽ इत्यनेन । नैष दोष इत्यादि परिहारः । ठ्न लुमताङ्गस्यऽ इत्यत्र हि प्रत्यसातेरयमर्थो व्यवस्थापितः,---लुमता लुप्ते प्रत्यये यदङ्गं तन्निबन्धनं कार्यं न भवतीति । ततः किम् ? इत्यत्राह---न चेति ॥",
    "kashika": "क्रमः परस्मैपदपरे शिति परतो दीर्घो भवति। क्रामति, क्रामतः, क्रामन्ति। परस्मैपदेसु इति किम्? आक्रमते आदित्यः। इह उत्क्राम, सङ्क्राम इति हेर्लुकि कृते न लुमताङ्गस्य [[1|1|66]] इति प्रत्ययलक्षणप्रतिषेधात् दीर्घो न प्राप्नोति? न एष दोषः। लुमताशब्देन लुप्ते य दङ्गं तस्य कार्ये स प्रतिषेधः। न च हौ क्रमिरङ्गम्, किं तर्हि, शपि।",
    "sutra_vishesh": "",
    "mahabhashyam": "",
    "sutra": "क्रमः परस्मैपदेषु",
    "kaumudiNumber": "2322",
    "kaumudiText": "क्रमेर्दीर्घः स्यात्परस्मैपदपरे शिति | क्राम्यति | क्रामति | चक्राम | क्राम्यतु | क्रामतु ॥",
    "nyaas": "`क्रामति` इति| `क्रमु पादविक्षेपे` (धातुपाठः-473)| `आक्रमते` इति| आङ्पूर्वः| `आङ उद्गमने`  [[1|3|40]]  इत्यात्मनेपदम्| `इहोत्क्राम, सङ्क्राम` इत्यादिना चोद्यम्| उत्पूर्वात्? सम्पूर्वाच्च क्रमेर्लोट `सेह्र्रपिच्च`  [[3|4|87]]  इति हिरादेशः, तस्य `अतो हेः`  [[6|4|105]]  इति हेर्लुकि कृते `न लुमताङ्गस्य`  [[1|1|63]]  इति प्रत्ययलक्षणनिषेधात्? उत्क्राम सङ्क्राम` इत्यत्र दीर्घत्वं न प्राप्नोति; न ह्रसति प्रत्ययलक्षणे हौ लुप्ते क्रमः परस्मैपदपरता सम्भवति| `नैष दोषः, इत्यादि परीहारः| स्यादेतत्? लुमता लुप्ते क्रमः प्रत्यये हावेव करमिरत्राङ्गमित्याह--`न च क्रमिरङ्गम्` इति| शपा व्यवहितत्वात्| `किं तर्हि? `शपि` इति| शप एव ततो व्यवहितस्य विद्यमानत्वात्॥"
}


