{
    "a": "1",
    "p": "4",
    "n": "70",
    "msknum": "1470",
    "ssknum": "0",
    "balamanorama": "<<अदोऽनुपदेशे>> - अदोऽनुपदेशे । अदश्शब्दोऽनुपदेशे गतिसंज्ञः स्यात् । अदः कृतमिति । गतिसमासे क्त्वो ल्यप् । अमुं यज्ञं कृत्वेत्यर्थे तु सुब्लुक् च । अदः कृतमिति । \"गतिरनन्तरः\" इति स्वरः फलम् । यदा स्वयमेव पर्यालोचयति तदेदमुदाहरणम् । परं प्रतीति । अदऋ कृत्वा अदः कुर्वित्यादावित्यर्थः । ",
    "tattvabodhini": "<<अदोऽनुपदेशे>> - अदःकृतमिति ।गतिरनन्तरः॑इति पूर्वपदप्रकृतिस्वरेणाद्युदात्तत्वम् । प्रत्युदाहरणमिति । अदः कृत्वा अदः कुर्वित्यादीत्यर्थः ।",
    "padamanjari": " उपदेशः परार्थः इति। वाक्यप्रयोग इत्यर्थाद् गम्यते। अदः- कृत्येति। एतत्कर्तव्यमिति स्वयमालोच्येत्यर्थः॥",
    "kashika": "अदःशब्दस्त्यदादिषु पठ्यते, सो ऽनुपदेशे गतिसंज्ञो भवति। उपदेशः परार्थः प्रयोगः। स्वयम् एव तु यदा बुद्ध्या पराम् ऋशति तदा न अस्त्युपदेशः इति सो ऽस्य विशयः। अदःकृत्य। अदःकृतम्। यददःकरोति। अनुपदेशे इति किम्? अदः कृत्वा काण्डं गतः इति परस्य कथयति।",
    "sutra_vishesh": "निपातप्रकरणम् - गतिसंज्ञा",
    "mahabhashyam": "",
    "sutra": "अदोऽनुपदेशे",
    "kaumudiNumber": "771",
    "kaumudiText": "अदःकृत्य अदःकृतम् | परं प्रत्युपदेशे प्रत्युदाहरणम् | अदः कृत्वा ॥",
    "nyaas": "उपदेशः = परस्यार्थकथनम्| तच्च परस्य प्रत्यायनार्थ भवतीत्याह-- `उपदेशः परार्थः` इति| `अदः कृत्वा` इति| एतत्कृत्वेत्यर्थः॥"
}


