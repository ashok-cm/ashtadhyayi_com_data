{
    "a": "8",
    "p": "3",
    "n": "44",
    "s": "इसुसोः सामर्थ्ये ",
    "padachcheda": "इसुसोः ६\/२ सामर्थ्ये ७\/१",
    "anuvritti": "अन्यतरस्याम् ७\/१ [8।3।42],  ष: 1\/1 [8।3।39],  कुप्वोः ७\/२  [8।3।37] , विसर्जनीयस्य ६\/१  [8।3।34] ",
    "adhikara": " पदस्य [8।1।16]  पूर्वत्रासिद्धम् [8।2।1]  संहितायाम् [8।2।108] ",
    "full_sutra": "इसुसो: विसर्जनीयस्य कुप्वो: अन्यतरस्याम्  ष: सामर्थ्ये",
    "siddhantakaumudi_index": "158",
    "msknum": "0",
    "ssknum": "0",
    "balamanorama": "",
    "tattvabodhini": "<<इसुसोः सामर्थ्ये>> - व्यपेक्षाविरहेऽपीति ।तिष्ठतु सर्पिष्कुण्डिकामानाये॑त्यादावित्यर्थः ।",
    "padamanjari": " तिष्ठत्वित्यादि । अत्रसपरिरित्यस्य तिष्ठत्वित्यनेन सम्बन्धः, ठ्पिबऽ इत्यस्य तूदकमित्यनेनेति परस्परलसम्बन्धाभावादसामर्थ्यम् । सामर्थ्यमिह व्यपेक्षेति । अवधारणमत्र द्रष्टव्यम्--व्यपेक्षैवेति । प्रयोजनमुतरत्र वक्ष्यते । न पुनरेकार्थीभाव इति । अत्राप्यवधारणं द्रष्टव्यम्---एकार्थीभाव एव गृह्यत इति यतन्न व्यपेक्षैवेत्यर्थः । ननु च सामर्थ्यशब्दः सामान्यशब्दः, न च सामान्यशब्दः प्रकरणादिकमन्तरेण विशेषेऽवतिष्ठते, तत्कथं व्यपेक्षैव सामर्थ्यं गृह्यते, न पुनरेकार्थीभाव इत्युच्यते, उभयं तु कस्मान्न गृह्यते ? अत आह---उभयं वेति । नेत्येव; उभयमपि गृह्यत इति यतदपि नैवेत्यर्थः । अयं भावः---पदविधित्वादेव समर्थपरिभाषोपस्थानात् सामर्थ्ये लब्धे पुनः सामर्थ्यग्रहणादिष्टस्य व्यपेक्षालक्षणस्यैव सामर्थ्यस्य परिग्रहः; नेतरस्य, नाप्युभयोरिति ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "षः इति सम्बध्यते। इसुसित्येतयोः विसर्जनीयस्य अन्यतरस्यां षकारादेशो भवति सामर्थ्ये कुप्वोः परतः। सर्पिष्करोति, सर्पिः करोति यजुस्करोति, यजुः करोति। सामर्थ्ये इति किम्? तिष्ठतु सर्पिः, पिव त्वमुदकम्। सामर्थ्यम् इह व्यपेक्षा, न पुनरेकार्थीभावः, उभयं वा।",
    "mahabhashyam": "",
    "siddhantakaumudi": "एतयोर्विसर्गस्य षः स्याद्वा कुप्वोः | सर्पिष्करोति | सर्पिःकरोति | धनुष्करोति | धनुः करोति | सामर्थ्यमिह व्यपेक्षा | सामर्थ्ये किम् | तिष्ठतु सर्पिः, पिब त्वमुदकम् ॥",
    "nyaas": "यदि `अचिंशुचिहुसृयिच्छादिच्छृदिभ्य इसिः` (द|उ|9-30), `जनेरुसिः` (द|उ|9-37) इत्यनुवत्र्तमाने `अतिंतपृवपियजितनिधानितपिभ्यो नित्` (द|उ|9|39) इत्येषं सपिं#ः, यजुरादयः शब्दा इसुस्प्रत्ययान्ता व्युत्पाद्यन्ते--इति दर्शनम्, ततश्च केनचिदप्राप्त एव षत्वे `कुप्वोः`  [[8|3|37]]  इत्यादिना जिह्वामूलीयादिषु प्राप्तेष्विदं वचनम्| अथ `अथादयोऽव्युत्पन्नानि प्रातिपदिकानि` (पु|प|वृ|70) इति दर्शनम्| ततोऽप्रात्ययविसर्जनीयत्वात्? `इदुदुपधस्य चाप्रत्ययस्य`  [[8|3|41]]  इति नित्ये षत्वे प्राप्तेऽयमारम्भः| `सामर्थ्ये सति` इति| कुप्वोर्निमित्तत्वेनाश्रयणात्? तदादिनैव शब्दान्तरेण सह सामथ्र्यं वेदितव्यम्| सर्पिष्करोतीत्यत्र सर्पिः साधनं करोतीत्येवं साध्यां क्रियामपेक्षते, करोतीत्यर्थोऽपि[करोत्यर्थोऽपि--करोत्यर्थोऽपि--प्रांउ|पाठः] साध्यः| साधनं सर्पिरित्यस्ति सामथ्र्यम्|`तिष्टतु सर्पिः पिब त्वमुदकम्` इति| अत्र सर्पिरित्यत्र पिबेत्यनेन सामथ्र्यं नास्ति| तथा हि--पिबेत्ये तदुदुकमपेक्षते, सर्पिरित्येतत्तु तिष्टत्विति| अथ परमसपिःकुण्डिकेत्यत्र विभाषया षत्वं समासे कस्मान्न भवति? इत्याह--`सामथ्र्यमिह` इत्यादि| दाशब्दोऽप्यर्थे वत्र्तते; अनेकार्थत्वादव्ययस्य| `न पुनः` इत्यस्यैकार्थीभाव इत्यनेन, उभय इत्येनेन च सम्बन्धः| अवधारणं चात्र द्रष्टव्यम्; व्यवच्छेदफलकत्वात्? सर्ववाक्यानाम्| तदयमत्रार्थः--सामथ्र्यमिह व्यपेक्षैवाश्रयते, उभयं तु कथं नाश्रयितुं युक्तम्; न हि सामान्यशब्दाः प्रकरणादिकमन्तरेण विशेषेष्ववतिष्ठन्ते, न चेह प्रकरणादिकमस्ति तथाविधं किञ्चिद्येन व्यपेक्षालक्षणमेव सामथ्र्य ग्रहीतव्यम्? नैषः दोषः; `कार्यकालं संज्ञापरिभाषम्` (व्या|प|58) इति, इह `पदस्य` इति वत्र्तते, तत्र पदाधिकारादेव समर्थपरिभाषाया उपस्थानात्? सामर्थ्ये लब्धे यतः सामथ्र्यग्रहणं क्रियगते तस्येदं प्रयोजनम्--इष्टसामथ्र्यस्य परिग्रहो यथा स्यात्| इह च व्यपेक्षालक्षणमेवेष्टं सामथ्र्यमिति तदेवाश्रयितुं युक्तम्; नैकार्थीभावः, नाप्युभयमिति॥"
}


