{
    "a": "3",
    "p": "3",
    "n": "140",
    "msknum": "0",
    "ssknum": "0",
    "balamanorama": "<<भूते च>> - भूते च । अधिकारोऽयम् । अनुवर्तते इति । तथा च लिङ्निमित्ते लृङ् क्रियातिपत्तौ भूत इति अधिक्रियते इति फलितमिति भावः ।",
    "tattvabodhini": "<<भूते च>> - भूते च । लिङ्निमित्ते लृङ् स्याद्भूते भविष्यति च क्रियापत्तौ । अद्यतनाऽनद्यतनसाधारमं भूतसामान्यमिह ज्ञेयम् । अस्योदाहरणानि — -॒उताप्योः समर्थयोर्लिङ् इत्यारभ्यसमानकर्तृकेषु तुमु॑न्निति विहाय सप्तसूत्र्यां बोध्यानि, ततः प्राचीनेषुवोताप्यो॑रित्यनेन विकल्पोक्तेः ।",
    "padamanjari": " अन्नार्थी चङ्क्रम्यमाण इति । भोक्तुकामः क्षुधा कुटिलं गच्छन्नित्यर्थः । अपरश्च द्विजो ब्राह्मणार्थीति । चङ्क्रम्यमाणो दृष्ट इत्यनुषड्गः । ब्राह्मणार्थो भोक्तारं मार्गयमाण इत्यर्थः । सोऽपि संभ्रमात्कुटिलं गच्छति । ततः किमित्यत आह---यदीत्यादि । यदि दृष्टोऽभविष्यदिति क्वचित्पठ।ल्ते ततु ठ्यदायद्योरुपसंख्यानम्ऽ इति यदिलिङ्निमितत्वात् लृङ्, किं तूतरसूत्रेण विकल्पितः । दृष्ट इत्येव तु पाठो युक्तः । न तु भुक्तवानिति । क्रियातिपतिं दर्शयति । तत्र हेतुः---अन्येन पथा स गत इति ॥",
    "kashika": "लिङ्निमित्ते लृङ् क्रियातिपत्तौ इति सर्वम् अनुवर्तते। पूर्वेन भविष्यति विहितः सम्प्रति भूते विधीयते। भूते च काले लिङ्निमित्ते क्रियातिपत्तौ सत्यां लृङ् प्रत्ययो भवति। उताप्योः समर्थयोर् लिङ् [[3|3|152]] इत्यारभ्य लिङ्निमित्तेषु विधानम् एतत्। प्राक् ततो विकल्पं वक्ष्यति। दृष्टो मया भवत्पुत्रो ऽन्नार्थी चङ्क्रम्यमाणः, अपरश्च द्विजो ब्राह्मणार्थी, यदि स तेन दृष्टो ऽभविष्यत्, तदा अभिक्ष्यत। न तु भुक्तवान्, अन्येन पथा स गतः।",
    "sutra_vishesh": "कृत्प्रत्ययप्रकरणम् - भूते \"लुङ्\" प्रत्ययविधानम्",
    "mahabhashyam": " भूते च (1125) (579 लृङ्विधिसूत्रम्।। 3 । 3 । 2 आदृ 9) (5005 वार्तिकम्।। 1 ।।) - भूते लृङुताप्यादिषु- (भाष्यम्) भूते लृङ् उताप्यादिषु द्रष्टव्यः। उताध्यैष्यत। अप्यध्यैष्यत।। भूते।। 140 ।। ",
    "sutra": "भूते च",
    "kaumudiNumber": "2797",
    "kaumudiText": "पूर्वसूत्रं संपूर्णमनुवर्तते ॥",
    "nyaas": "`उताप्यरित्यारभ्य`इत्यादि| `उताप्योः समर्थययोः`  [[3|3|152]]  इत्येतत्प्रभृतिषु लिङ्निमित्तेषु ह्रेतल्लृङविधानम्| कुत एतदित्याह-- `प्राक्` इत्यादि| यस्मात् प्राक् `वोताप्योः`  [[3|3|141]]  इति वक्ष्यते, ततश्च पारिशेष्याद्भूते लिङो विधानं `वोताप्योः`  [[3|3|141]]  इत्यादिष्वेवावतिष्ठते| `न तु भुक्तवान्` इत्यादि| क्रियातिपर्तिंत दर्शयति॥"
}


