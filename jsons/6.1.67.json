{
    "a": "6",
    "p": "1",
    "n": "67",
    "s": "वेरपृक्तस्य ",
    "padachcheda": "वेः ६\/१ अपृक्तस्य ६\/१",
    "anuvritti": "लोपः १\/१  [6।1।66]",
    "adhikara": "-",
    "full_sutra": "अपृक्तस्य वे: लोप: ",
    "siddhantakaumudi_index": "375",
    "msknum": "325",
    "ssknum": "282",
    "balamanorama": "<<वेरपृक्तस्य>> - वेरपृक्तस्य । लोपो व्योः॑ इत्यतो \"लोप\" इत्यनुवर्तते । उत्सृष्टानुबन्धाः । सरक्वे क्विबादयोवे॑रित्यनेन गृह्रन्ते । इकार उच्चारणार्षथः, अपृक्तग्रहणात्, तदाह — अपृक्तस्य वस्येति । अपृक्तस्येति किम्  । जागृविः । क्विनः कृत्संज्ञायाः प्रयोजनमाह — कृत्तद्धितेति । ",
    "tattvabodhini": "",
    "padamanjari": " क्विबादयो गृह्यन्त इति। ततोऽन्यस्य वेरपृक्तस्याभावात्। घृतस्पृगिति। ठ्क्विन्प्रत्ययस्य कुःऽ अपृक्तग्रहणाद्वकारमात्रस्येदं ग्रहणम्, इकार उच्चारणाथः ॥",
    "laghusiddhantakaumudi_index": "305",
    "laghusiddhantakaumudi": "अपृक्तस्य वस्य लोपः॥",
    "kashika": "लोपः इति वर्तते। वेः इति क्विबादयो विशेषाननुबन्धानुत्सृज्य सामान्येन गृह्यन्ते। वेरपृक्तस्य लोपो भवति। ब्रह्मभ्रूणवृत्रेषु क्विप् [[6|2|87]]। ब्रह्महा। म्रूणहा। स्पृशो ऽनुदके क्विन् [[6|2|58]]। घृतस्पृक्। तैलस्पृक्। भजो ण्विः [[3|2|62]]। अर्धभाक्। पादभाक्। तुरीयभाक्। अपृक्तस्य इति किम्? वृदृभ्यां क्विन् दर्विः। कृगृशृसृजागृभ्यः क्वि। जागृविः।",
    "mahabhashyam": " वेरपृक्तस्य (2504) (उपसंख्यानभाष्यम्) दर्विजागृव्योः प्रतिषेधो वक्तव्यः । दर्विः, जागृविः ।। किमुच्यते --- दर्विजागृव्योः प्रतिषेधो वक्तव्य इति यदाऽपृक्तस्येत्युच्यते । भवति वै किंचित्, आचार्याः क्रियमाणमपि चोदयन्ति । तद्वा कर्तव्यम्, दर्विजागृव्योः प्रतिषेधो वा वक्तव्यः ।। (6082 प्रतिषेधानर्थक्यबोधकवार्तिकम् ।। 1 ।।) - वेर्लोपे दर्विजागृव्योरप्रतिषेधोऽनुनासिकपरत्वात् - वेर्लोपे दर्विजागृव्योरप्रतिषेधः । अनर्थकः प्रतिषेधः --- अप्रतिषेधः । लोपः कस्मान्न भवति ? अनुनासिकपरत्वात्, अनुनासिकपरस्य विशब्दस्य ग्रहणम् । न चात्रानुनासिकपरो विशब्दः, शुद्धपरश्चात्र विशब्दः ।। (वार्तिकाक्षेपभाष्यम्) यद्यनुनासिकपरस्य विशब्दस्य ग्रहणमित्युच्यते, घृतस्पृक् --- दलस्पृक् --- अत्र न प्राप्नोति, न ह्येतस्माद्विशब्दादनुनासिकं परं पश्यामः । अनुनासिकपरत्वात् इति नैवं विज्ञायते --- अनुनासिकः परो यस्मात्सोऽयमनुनासिकपरः, अनुनासिकपरत्वादिति । कथं तर्हि ? अनुनासिकः परोऽस्मिन् सोऽयमनुनासिकपरः, अनुनासिकपरत्वादिति ।। एवमपि प्रियदर्वि --- अत्रापि प्राप्नोति । असिद्धोऽत्रानुनासिकः ।। एवमपि धात्वन्तस्य प्रतिषेधो वक्तव्यः । इवि, दिवि, धिवि ।। (6083 प्रतिषेधानर्थक्यबोधकवार्तिकम् ।। 2 ।।) - धात्वन्तस्य चार्थवद्ग्रहणात् - अर्थवतो विशब्दस्य ग्रहणम्, न धात्वन्तोऽर्थवान् ।। (6084 प्रकारान्तरबोधकवार्तिकम् ।। 3 ।।) - वस्य वाऽनुनासिकत्वात्सिद्धम् - अथवा वकारस्यैवेदमनुनासिकस्य ग्रहणम् । सन्ति हि यणः सानुनासिका निरनुनासिकाश्च ।। ",
    "siddhantakaumudi": "अपृक्तस्य वेर्लोपः स्यात् | कृत्तद्धित <{179}> इति प्रातिपदिकत्वात्स्वादयः ॥",
    "nyaas": "`वेः` इत्यादि| क्विबादेरन्यस्य वेरपृक्तसंज्ञकसयाभावात्? क्विबादय एव गृह्रन्ते, कथं पुनर्वेरित्युच्यमाने क्विबादीनां सामान्येन ग्रहणमुपपद्यते, यावता प्रकारादयस्येषां विशेषा अनुबन्धाः सन्ति? इति चोद्यनिरासाये दमुक्तम्--`विशेषाननुबन्धानुत्सृज्य` इति| `ब्राह्रहा, भ्रूणहा` इति| `सौ च`  [[6|4|13]]  इति दीर्घः `घृतस्पृक्` इति| `क्विन्प्रत्ययस्य कुः`  [[8|2|62]]  इति कुत्वम्| `अर्धभाक्`इति| `चोः कुः`  [[8|2|30]]  इति कुत्वम्| दर्विरित्यादौ `उणादयो बहुलम्`  [[3|3|1]]  इति बहुलग्रहणादेव लोपो न भवतीति शक्यते वक्तुम्, अतः प्रपञ्चार्थम्| वैचित्र्यार्थं वाऽपृक्तग्रहणम्॥"
}


