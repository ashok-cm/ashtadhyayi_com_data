{
    "a": "4",
    "p": "2",
    "n": "113",
    "msknum": "0",
    "ssknum": "0",
    "balamanorama": "<<न द्व्यचः प्राच्यभरतेषु>> - न द्वयचः । प्राच्येषु [परेषु ]भरतेषु च गोत्रेषु विद्यमानादिञन्तात् द्व्यचोऽण् न भवतीत्यर्थः । इञश्चेत्यणोऽपवादः । प्रतिषेध इत्यर्थः । प्राष्ठीया इति । प्राष्ठस्य गोत्रापत्यं प्राष्ठिः, तस्य छात्रा इत्यर्थः । काशीया इति । काशस्य गोत्रापत्यं काशिः, तस्य छात्रा इत्यर्थः । अणो निषेधे वृद्धाच्छः । सिङ्गमिति । तेन औद्दालकिः पिता, औद्दालकायनः पुत्र इत्यत्रइञः प्राचा॑मिति भरतेब्यो लुङ् न भवति । ",
    "tattvabodhini": "<<न द्व्यचः प्राच्यभरतेषु>> - न व्द्चः । अपवाद इति । प्रतिषेध इतर्थः॥ भरतानामग्रहणस्येति । तेनइञः प्राचा॑मिति भरतेभ्यो युवप्रत्ययस्य लुड्न भवति, औद्दालकिः पिता, औद्दालकायनः पुत्र इतिअर्हादगोपुच्छे॑ति सूत्रे कैयटः । भवतः । छादिरयं प्रत्ययो न तु शादिः, पदसंज्ञार्थं सित्करणादित्यांशयेनाह — जश्त्वमिति ।",
    "padamanjari": " ननु च भरताः प्राच्या एव, तत्किमर्थं तेषां स्वशब्देन ग्रहणम् ? तत्राह---ज्ञापकादन्यत्रेति । ठ्बह्वच इञः प्राच्यभरतेषुऽ इत्यत्रायमर्थो ज्ञापतिः---ठन्यत्र प्राच्यग्रहणे भरतानां ग्रहणं न भवतिऽ इति । अपर आह---ज्ञापकादन्यत्रेत्यन्वयः, अन्यत्रास्यार्थस्य ज्ञापितत्वादित्यर्थः ॥",
    "kashika": "द्व्यचः प्रातिपदिकात् प्राच्यभरतगोत्रादिञन्तादण् प्रत्ययो न भवति। पूर्वेण प्राप्तः प्रतिषिध्यते। पैङ्गीयाः। पौष्ठीयाः। चैदीयाः। पौष्कीयाः। काशीयाः। पाशीयाः। द्व्यचः इति किम्? पान्नागाराः। प्राच्यभरतेषु इति किम्? दाक्षाः। काशीयाः इति कथम् उदाहृतं, यावता काश्यादिभ्यष् ठञ् ञिठाभ्यां भवितव्यम्? न एतदस्ति। देशवाचिनः काशिशब्दस्य तत्र ग्रहणं चैदिशब्देन साहचर्यात्। गोत्रात् तु वृद्धाच्छः एव भवति। ज्ञापकादन्यत्र प्राच्यग्रहणेन भरतग्रहणं न भवति इति स्वशब्देन भरतानाम् उपादानं कृतम्।",
    "sutra_vishesh": "प्राग्दीव्यतीये शैषिकप्रकरणम् - \"अण्\" प्रत्ययनिषेधः",
    "mahabhashyam": "",
    "sutra": "न द्व्यचः प्राच्यभरतेषु",
    "kaumudiNumber": "1334",
    "kaumudiText": "इञश्च <{1333}> इत्यणोऽपवादः | प्राष्ठीयाः | काशीयाः | भरतानां प्राच्यात्वेऽपि पृथगुपादानमन्यत्र प्राच्यग्रहणे भरतानामग्रहणस्य लिङ्गम् ॥",
    "nyaas": "`पैङ्गीयाः, प्रौष्ठीयाः`इति| प्राच्यगोत्रोदाहरणम्| `काशीयाः,पाशीयाः`इति| भरतगोत्रोदाहरणम्| `कथम्` इत्यादि चोद्यम्| `नैतदस्ति` इति परिहारः| उभयञ्चैतत्,तदुदाहरणम्| उभयञ्चैतदनुगतार्थम्| ननु च भरताः प्राच्या एव,ततः प्राच्यग्रहणेनैव तेषां ग्रहणं भविष्यति, तत्किमर्थं तेषांस्वशब्देनोपादानम्? इत्यत आह-- `ज्ञापकादन्यत्र` इत्यादि| क्वान्यत्र? `बह्वच इञः प्राच्यभरतेषु`  [[2|4|66]]  इत्यत्र॥"
}


