{
    "a": "8",
    "p": "2",
    "n": "21",
    "s": "अचि विभाषा ",
    "padachcheda": "अचि ७\/१ विभाषा १\/१",
    "anuvritti": "",
    "adhikara": " पदस्य [8।1।16]  पूर्वत्रासिद्धम् [8।2।1] ",
    "full_sutra": "",
    "siddhantakaumudi_index": "2541",
    "msknum": "770",
    "ssknum": "0",
    "balamanorama": "<<अचि विभाषा>> - अचि विभाषा ।ग्रो यङी॑त्यतो ग्र इत्यनुवर्तते । \"कृपो रो लः\" इत्यतो रो ल इति । तदाह  —  गिरतेरिति । अजादाविति ।धातोः कार्यमुच्यमानं तत्प्रत्यये भवतीति परिभाषालब्धस्य प्रत्ययस्य अचा विशेषणात्तदादिविधिः । तेन गिरावित्यादौ नेतिमृजेर्वृद्धि॑रिति सूत्रभाष्ये स्पष्टम् । दृङ् आदरे इति । ह्यस्वान्तोऽयम् ।उश्चे॑ति कित्त्वान्न गुणः । आदृतेति ।ह्यस्वादङ्गा॑दिति सलोपः । प्रच्छ ज्ञीप्सायामिति । ज्ञातुमिच्छा - ज्ञीप्सा । अनिडयम् । पृच्छतीति । शस्य ङित्त्वात्ग्रहिज्ये॑ति रेफस्य संप्रसारणमृकारः, पूर्वरूपं चेति भावः । पप्रच्छतुरिति । संयोगात्परत्वेन कित्त्वाऽभावान्न संप्रसारणमिति भावः । भारद्वाजनियमात्थलि वेडिति म्तवाह  —  पप्रच्छिथ पप्रष्ठेति । इडभावपक्षे व्रश्चादिना छस्य षः, थस्य ष्टुत्वेन ठ इति भावः । पप्रच्छिव । प्रष्टेति । छस्य व्रश्चेति । सूत्रे सतुक्कस्य छस्य ग्रहणात् । किरादयो वृत्ता इति । नचैवं सति \"किरश्च पञ्चभ्यः\" इत्यत्र पञ्चग्रहणं व्यर्थं, किरादीनां पञ्चत्वादिति वाच्यं, स्यरुदादिभ्यः सार्वधातुके॑ इत्युत्तरार्थत्वात् । सृज विसर्गे । अनिट् । सृजति.ससर्ज । ससृजतुः । अजन्ताऽकारवत्त्वाऽभावेऽपिविभाषा सृजिदृशो॑रिति थलि वेडिति मत्वाह  —  ससर्जिथ सरुआष्ठेति । इडभावेव्रश्चे॑तिजस्यषः, थस्य ष्टुत्वेन ठः, पित्त्वेनाऽकित्त्वात्सृजिदृशो॑रित्यमागम इति भावः । ससृजिव । टु मस्जो । मज्जतीति । सस्य श्चुत्वेन शः, तस्य जश्त्वेन ज इति भावः । ममङ्क्थेति । मस्जेर्द्वित्वे हलादिशेषे ममस्ज् थेति स्तितेस्को॑रिति सकारलोपे ममज् थ इतिस्थिते जस्य कुत्वेन गकारे,मस्जिनशो॑रिति नुमि, तस्यानुस्वारे, तस्य परसवर्णो ङकारः, गस्य चर्त्वेन क इति बोध्यम् । यद्यपि अकारात्परत्र नुमि सत्यपि इदं सिध्यति, तथापिअन्त्यात्पूर्वो नु॑मित्यस्य॑ \"मग्न\" इत्यादौ नलोपः फलम् । अन्यथा उपधात्वाऽभावान्नस्य लोपो न स्यादिति भावः । एवं - मङ्क्तेति । मङक्ष्यतीत्यत्र तु सस्य षत्वं विशेषः । \"रुजो भङ्गे\" इत्यारभ्य \"विच्छ गतौ\" इत्यतः प्रागनिटः ।अनुदात्तस्य चर्दुपधस्ये॑त्यम्विकल्पं मत्वाह - स्प्रष्टा स्पर्ष्टेति । णुद प्रेरणे । णोपदेशोऽयम् । \"विश प्रवेशने\" इत्यारभ्य \"सद्लृ शातने\" इत्यन्ता अनिटः । तत्र अदुपधस्य थलि वेट् । अन्यस्य तु नित्यमेवेट् । मृशेः \"अनुदात्तस्य चे\" त्यम्विकल्पः । तदाह - अम्राक्षीत् - अमर्क्षीदिति ।स्पृशमृशे॑ति सिज्वेति भावः । सिजभावेशल इगुपधा॑दिति क्सं मत्वाह  — अमृक्षदिति । णुदधातुर्णोपदेशः । ननु तनादिगण एवाऽस्मिन्स्वरितेत्सु पठितस्य किमर्थमिह पाठ इत्यत आह - कत्र्रभिप्रायेऽपीति । षद्लृधातोर्भ्वादौ पठितादेव सीदतीत्यादिसिद्धेरिह पाठो व्यर्थ इत्यत आह - इह पाठ इति । सीदन्तीति । शविकरणाच्छत्रन्तान्ङीपिआच्छीनद्यो॑रिति नुम्विकल्पार्थ इह पाठ इत्यर्थ- । भ्वादावेव पाठे तुशप्श्यनोर्नित्य॑मिति नित्यो नुम् स्यादिति भावः ।तर्हि भ्वाद्यन्तर्गणे ज्वलादावस्य पाठो व्यर्थ इत्यत आह - ज्वलादाविति । \"ज्वलितिकसन्तेभ्यः\" इति कर्तरि णप्रत्ययार्थ इति भावः । तदुदाह्मत्य दर्शयति - साद इति । उभयत्र पाठस्य फलान्तरमाह - स्वरार्थश्चेति । तदेव विशदयति - शबनुदात्तैति ।अनुदात्तौ सुप्पितौ॑ इति पित्स्वरेणेति भावः । शस्तूदात्त इति । \"प्रत्ययः\"आद्युदात्तश्चे॑त्यनेनेति भावः । ननु \"शद्लृ शातने\" इत्स्य भ्वादौ पाटादेव सिद्धे इह पाठो व्यर्थ इत्यत आह - स्वार्थ एवेति । प्रागुक्तपित्त्वाऽपित्त्वकृतस्वरभेदार्थ एवेत्यर्थः । मुच्लृ मोक्षणे । ",
    "tattvabodhini": "<<अचि विभाषा>> - दृङ् आदरे ।तथाद्रियन्ते न बुधाः सुधामपी॑ति श्रीहर्षः । प्रच्छ ज्ञीप्सायाम् । ज्ञातुमिच्छा ज्ञीप्सा । अत्र ज्ञपिज्र्ञाने ।आप्ज्ञप्यृधामीत् ।अत्र लोपः॑ इत्यभ्यासलोपः । ण्वुलि प्रच्छकः । पृच्छाशब्दात्तत्करोती॑ति णिजन्ताण्ण्वुलि तु  —  पृच्छकः । पृच्छाशब्दस्तु भिदादेराकृतिगणत्वादङि संप्रसारणे बोध्यः । किरादयो वृत्ताः इति.एतेचभूषाकर्मकिरादिसना॑मिति वक्ष्यमाणयकिणादिनिषेधवार्तिके उपयोक्ष्यन्ते ।किरश्च पञ्चभ्य॑इत्येतदुत्तरसूत्रेऽनुवृत्त्यर्थमिति बोध्यम् । ससर्जिथेति ।विभाषा सृजिदृशो॑रिति थलि वेट् । * मस्जेरन्त्यात्पूर्वो नुम्वाच्यः । विच्छ गतौ । तुदादिपाठसामथ्र्यादायप्रत्ययान्तादपि शो,न तु शप् । तेन विच्छायती विच्छायन्तीति नुम्विकल्पः । केचित्तु तुदादिपाठसामथ्र्यादायप्रत्ययस्य पाक्षिकत्वं स्वीकृत्य विच्छती विच्छन्तीति नुम्विकल्पं, विच्छति विच्छतः विच्छन्तीत्यादिरूपाणि चोदाजह्युः, तेषां तु मते तुदादिपाठस्य केवले चरितार्थत्वादायप्रत्ययान्ताच्छबेव । तेन विच्छायन्ती [इ]ति नित्यमेवशप्श्यनो॑रिति नुम् । पठितस्येति । अस्मिन्नेव गणे परस्मैपदिषु पठितस्येत्यर्थः । तङर्थ इति । पूर्वपाठस्तु संश्लेषणे कत्र्रभिप्रायेऽपि परस्मैपदार्थः ।",
    "padamanjari": " धातोः स्वरूपग्रहणे तत्प्रत्यये कार्यविज्ञानात्प्रत्ययः सन्निधापितः, तस्याचा विशेषणातदादिविधिर्विज्ञायते, यदाह---अजादौ प्रत्यये इति । निगिरतीति । तुदादित्वाच्छः, तस्य ङित्वादिसति गुणे इत्वम् । णिलोपस्य स्थानिवद्भावादिति । पदस्य लत्वविधानादन्तरङ्गत्वाभावात् ठ्पूर्वत्रासिद्धम्ऽ इति च लत्वस्यासिद्धत्वापूर्वं णिलोप एव भवतीति भावः । प्रत्ययलक्षणमप्यत्र शक्यं वक्तुम् । न च वर्णाश्रयत्वम्; ठजादौ प्रत्ययेऽ इत्युक्तत्वात् । कथं पुनः स्थानिवद्भावः, यावता ठ्पूर्वत्रासिद्धे न स्थानिवत्ऽ इति पठ।ल्ते ? अत आह---पूर्वत्रासिद्ध इति । कः पुनरस्यापवादः ? इत्यत आह---तस्य दोष इति । अन्तरङ्गत्वाद्वेति । ठ्पदस्यऽ इत्यधिकारात् कालतोऽन्तरङ्गत्वाभावेऽप्यन्तर्भूताजाद्यपेक्षत्वाल्लत्वमन्तरङ्गम्, बहिर्भूतयगपेक्षत्वातु णिलोपो बहिरङ्ग इति भावः । गिरौ, गिर इति । विस्पष्टार्थम् ॥",
    "laghusiddhantakaumudi_index": "666",
    "laghusiddhantakaumudi": "गिरते रेफस्य लो वाजादौ प्रत्यये। गिरति, गिलति। जगार, जगाल। जगरिथ, जगलिथ। गरीता, गरिता, गलीता, गलिता॥ प्रच्छ ज्ञीप्सायाम्॥ 42॥ ग्रहिज्येति सम्प्रसारणम्। पृच्छति। पप्रच्छ। पप्रच्छतुः। प्रष्टा। प्रक्ष्यति। अप्राक्षीत्॥ मृङ् प्राणत्यागे॥ 42॥",
    "kashika": "अजादौ प्रत्यये परतो ग्रो रेफस्य विभाषा लकारादेशो भवति। निगिरति, निगिलति। निगरणम्, निगलनम्। निगारकः, निगालकः। इयं तु व्यवस्थितविभाषा। तेन गलः इति प्राण्यङ्गे नित्यं लत्वं भवति, गरः इति विषे नित्यं न भवति। निगार्यते,निगाल्यते इति णिलोपस्य स्थानिवद्भावातचि विभाषा इति लत्वविकल्पः। पूर्वत्र असिद्धे न स्थानिवतिति एतदपि सापवादम् एव, तस्य दोषः संयोगादिलोपलत्वणत्वेषु इति। अन्तरङ्गत्वाद् वा कृते लत्वविकल्पे णिलोपो भविष्यति। गिरौ, गिरः इत्यत्र धातोः स्वरूपग्रहणे तत्प्रत्यये कार्यविज्ञानम् इति लत्वं न भवति। गिरतिर् वा लत्वविधावधिकृतः, गृणातेरेतद् रूपम्।",
    "mahabhashyam": " अचि विभाषा ।। णावुपसङ्ख्यानम्(1)।। णावुपसङ्ख्यानं कर्तव्यम्।। ःथ्द्य;हापि यथा स्यात्-निगार्यते निगाल्यते।। किं पुनः कारणं न सिध्यति?।। अचीत्युच्यते न चात्राऽजादिं पश्यामः।। प्रत्ययलक्षणेन।। वर्णाश्रये नास्ति प्रत्ययलक्षणम्।। एवं तर्हि स्थानिवद्भावाद्भविष्यति।। प्रतिषिध्यतेऽत्र स्थानिवद्भावः पूर्वत्रासिद्धे न स्थानिवदिति।। अत उत्तरं पठति।। गिरतेर्लत्वे णावुक्तम्(1)।। झ्र्गिरतेर्लत्वे णावुक्तम्(2)ट।। किमुक्तम्?।। तस्य दोषः संयोगादिलोपलत्वणत्वेष्विति।। झ्र्अचि विभाषाट। ",
    "siddhantakaumudi": "गिरते रेफस्य लत्वं वा स्यादजादौ | गिरति | गिलति | जगार | जगाल | जगरिथ | जगलिथ | गरिता | गरीता | गलिता | गलीता |{$ {!1412 दृङ्!} आदरे$} | आद्रियते | आद्रियेते | आदद्रे | आदद्रिषे | आदर्ता | आदरिष्यते | आदृषीष्ट | आदृत | आदृषाताम् |{$ {!1413 धृङ्!} अवस्थाने$} | ध्रियते ॥\tअथ परस्मैपदिनः षोडश ॥{$ {!1414 प्रच्छ!} ज्ञीप्सायाम्$} | पृच्छति | पप्रच्छ | पप्रच्छतुः | पप्रच्छिथ | पप्रष्ठ | प्रष्टा | प्रक्ष्यति | अप्राक्षीत् | वृत् | किरादयो वृत्ताः |{$ {!1415 सृज!} विसर्गे$} | विभाषा सृजिदृशोः <{2404}> ससर्जिथ | सस्रष्ठ | स्रष्टा | स्रक्ष्यति | सृजिदृशोर्झल्यमकिति <{2405}> इत्यमागमः | सृजेत् | सृज्यात् | अस्राक्षीत् |{$ {!1416 टुमस्जो!} शुद्धौ$} | मज्जति | ममज्ज | मस्जिनशोर्झलि <{2517}> इति नुम् ॥ |<!मस्जेरन्त्यात्पूर्वो नुम्वाच्यः !> (वार्तिकम्) ॥ संयोगादिलोपः | ममङ्क्थ | ममज्जिथ | मङ्क्ता | मङ्क्ष्यति | अमाङ्क्षीत् | अमाङ्क्ताम् | अमाङ्क्षुः |{$ {!1417 रुजो!} भङ्गे$} | रोक्ता | रोक्ष्यति | अरौक्षीत् | अरौक्ताम् |{$ {!1418 भुजो!} कौटिल्ये$} | रुजिवत् |{$ {!1419 छुप!} स्पर्शे$} | छोप्तां | अच्छौप्सीत् |{$ {!1420 रुश!} {!1421 रिश!} हिंसायाम्$} | तालव्यन्तौ | रोष्टा | रोक्ष्यति | रेष्टा | रेक्ष्यति |{$ {!1422 लिश!} गतौ$} | अलिक्षत् |{$ {!1423 स्पृश!} संस्पर्शने$} | स्प्रष्टा | स्पर्ष्टा | स्प्रक्ष्यति | स्पर्क्ष्यति | अस्प्राक्षीत् | अस्पार्क्षीत् | अस्पृक्षत् |{$ {!1424 विच्छ!} गतौ$} | गुपूधूप -- <{2303}> इत्यायः | आर्धधातुके वा | विच्छायति | विच्छायांचकार | विविच्छ |{$ {!1425 विश!} प्रवेशने$} | विशति | वेष्टा |{$ {!1426 मृश!} आमर्शने$} | आमर्शनं स्पर्शः | अम्राक्षीत् | अमार्क्षीत् | अमृक्षत् |{$ {!1427 णुद!} प्रेरणे$} | कर्त्रभिप्रायेऽपि फले परस्मैपदार्थः पुनः पाठः |{$ {!1428 षद्लृ!} विशरणगत्यवपसादनेषु$} | सीदतीत्यादि भौवादिकवत् | इह पाठोनुम्विकल्पार्थः | सीदति | सीदन्ती | ज्वालादौ पाठस्तु णार्थः | सादः | स्वरार्थश्च | शबनुदात्तः | शस्तूदात्तः |{$ {!1429 शदॢ!} शातने$} | स्वरार्थ एव पुनः पाठः | शता तु नास्ति | शदेः शितः-- <{2362}> इत्यात्मनेपदोक्तेः ॥\tअथ षट् स्वरितेतः ॥{$ {!1430 मिल!} सङ्गमे$} | मिल संश्लेषणे इति पठितस्य पुनः पाठः कर्त्रभिप्राये तङर्थः | मिलति | मिलते | मिमेल | मिमिले |{$ {!1431 मुच्लृ!} मोक्षणे$} ॥",
    "nyaas": "`गिरति` इति| निगरणार्थस्य रूपम्| `निगरणम्` इति| ल्युट्| `निगारकः` इति| ण्वुल्| निगार्यते` इति| अत्र हि णिलोपे कृते विकल्पो न सिध्यत्यचः परस्याभावात्? इत्येतच्चोद्यमपाकर्त्तुमाह--`निगार्यते` निगाल्यते` इति| स्थानिवद्भावस्तु पूर्ववत्| स्यादेतत्| नास्त्येवात्र स्थानिवद्भावः; `पूर्वत्रासिद्धे न स्थानिवत्` (जै|प|वृ|48) इति प्रतिषेधात्? इत्यत आह--`पूर्वत्रासिद्धे` इत्यादि| अपवादः=दोषः, सह तेन वत्र्तत इति सापवादम्| दोष एवायमस्याः परिभाषाया इत्यर्थः| अपिशब्दः समुच्चये| न केवलं तच्चोद्यं सापवादम्, अपि तु `पूर्वत्रासिद्धं न स्थानिवत्` (जै|प|वृ 48) इत्येतदपि वचनं सापवादमेव| तदेव सापवादत्वमाप्तवचनेन प्रतिपादयितुमाह--`तस्य` इत्यादि| तत्र संयोगादिलोपविधावयं दोषः--काक्यर्थः, वास्यर्थ इति; अत्रासति यणादेशस्य स्थानिवदभावे `स्कोः संयोगाद्योः`  [[8|2|29]]  इति ककारसकारयोर्लोपः प्रसज्येत| लत्वविधौ--निगार्यते, निगाल्यत इति; णिलोपस्य सति स्थानिवद्भावे विकल्पेन लत्वं न स्यात्| णत्वविधौ--प्रहिणोति प्रमीणीन इति; अत्र गुणेत्त्वयोरसति स्थानिवद्भावे `हिनुमीना`  [[8|4|15]]  इति णत्वं न प्राप्नोति| `अन्तरङ्गत्वाद्वा` इत्यादि| परिहारन्तरम्| अन्तरङ्गत्वं तु लत्वविकल्पस्य वर्णाश्रयत्वात्| णिलोपस्य तु बहिरङ्गत्वम्; आर्धधातुकाश्रयत्वात्| अथ गिरौ, गिरः--इत्यत्र लत्वं कस्मान्न भवति? इत्याह--`गिरौ, गिरः` इत्यादि| इतिकरणो हेतौ| धातोः स्वरुपेण ग्रहणे सति तत्प्रत्यये धातोरित्येव यः प्रत्ययो विहितस्तत्र तत्कार्यं विज्ञायते| तस्मादगिरो, गिर इत्यत्र न भवति| न ह्रत्र श्रातो  [[3|1|91]]  रित्येव गिरतेः क्विबन्तादौजसौ विहितौ, किं तर्हि? प्रातिपदिकाधिकारात्?  [[4|1|1]] ॥"
}


