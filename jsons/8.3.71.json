{
    "a": "8",
    "p": "3",
    "n": "71",
    "s": "सिवादीनां वाऽड्व्यवायेऽपि ",
    "padachcheda": "सिवादीनाम् ६\/३  वा ०\/० अड्‍व्यवाये ७\/१  अपि  ०\/०",
    "anuvritti": "",
    "adhikara": " पूर्वत्रासिद्धम् [8।2।1]  संहितायाम् [8।2।108]  अपदान्तस्य मूर्धन्य: [8।3।55]  इण्को: [8।3।57] ",
    "full_sutra": "",
    "siddhantakaumudi_index": "2359",
    "msknum": "725",
    "ssknum": "0",
    "balamanorama": "<<सिवादीनां वाऽड्व्यवायेऽपि>> - सिवादीनां । \"परिनिविभ्य\" इति सूत्रादुत्तरमिदं सूत्रम् । तदाह — परिनिविभ्यः परेषामिति ।सिवुसहसुट्स्तुस्वञ्जा॑मिति शेषः । रमु इति । नाऽयमुदिदिति माधवः । केचित्तु उदितं मत्वाउदितो वे॑ति क्त्वायामिड्विकल्पमिच्छन्ति । अनिट्कोऽयम् । लिटि क्रादिनियमादिट् । तदाह — रेमिषे इति । अथ कसन्ता इति । \"कस गतौ\" इत्येतत्पर्यन्ता इत्यर्थः । षद्लृधातुः षोपदेशोऽनिट्कश्च । ",
    "tattvabodhini": "<<सिवादीनां वाऽड्व्यवायेऽपि>> - सिवादीनां । सिवुसहसुट्स्तुस्वञ्जः सिवादयः । पर्यषीव्यत् । पर्यसीव्यत् । पर्यष्करोत् । न्यष्टौत् । न्यस्तौत् । व्यष्वजत् । व्यस्वजत् । रम क्रीडायाम् । अमुमुदितं मत्वा रन्त्वा रमित्वेति केचिदुदाजह्युस्तन्माधवादयो न सहन्ते । तथा च क्त्वायां रन्त्वेत्येव साधु । रेमिषे इति । क्रादिनियमादिट् । पचाद्यचि टाप् । रमा । घञि तु  —  रामः । अमन्तत्वेन मित्त्वाण्णौ ह्यत्वः । रमयति । षद्लृ । विशरणमवयवानां विश्लेषः । अवसादनं —  नाशः ।",
    "padamanjari": " सिवादयः प्रत्यासतेः पूर्वसूत्रे सन्निविष्टा गृह्यन्ते । अभ्यत्रविभाषेयम्, स्तुस्वञ्ज्योः ठ्प्राक् सिताद्ऽ इति प्राप्ते, इतरेषामप्राप्ते ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "अनन्तरसूत्रे सिवुसहसुट्स्तुस्वञ्जाम् इति सिवादयः। सिवादीनाम् अड्व्यवाये ऽपि परिनिविभ्यः उत्तरस्य सकारस्य वा मूर्धन्यो भवति। तथा चिअवोदाहृतम्।",
    "mahabhashyam": "",
    "siddhantakaumudi": "परिनिविभ्यः परेषां सिवादीनां सस्य षो वा स्यादड्व्यवायेऽपि | पर्यसहत | पर्यषहत |{$ {!853 रमु!} क्रीडायाम्$} | रेमे | रेमिषे | रन्ता | रंस्यते | रंसीष्ट | अरंस्त ॥\tअथ कसन्ताः परस्मैपदिनः |{$ {!854 षद्लृ!} विशसणगत्यवसादनेषु$} ॥",
    "nyaas": "सिवादयः प्रत्यासत्तेः `सिवुसहसुट्स्तुस्वञ्जाम्`  [[8|3|70]]  इति पूर्वसूत्र एव सन्निनिष्टा गृह्रन्ते, न तु गणसन्निविष्टाः स्तुस्वञ्जोः `प्राक्सितादड्व्यवाये`  [[8|3|63]]  इति प्राप्ते, शेषाणामप्राप्ते विभाषेयमारभ्यते॥"
}


