{
    "a": "6",
    "p": "4",
    "n": "125",
    "msknum": "612",
    "ssknum": "0",
    "balamanorama": "",
    "tattvabodhini": "<<फणां च सप्तानाम्>> - फण गतौ । फणति । लुङि । अफाणीत् । अफणीत् । णौ तुचिण्णमुलो॑रिति वा दीर्घः । अफणि । अफाणि । फणंफणम् । फाणंफाणम् । असंभवादिति । मित्त्वप्राप्त विना निषेधाऽसंभवादिहने॑त्येतन्न संबध्यते किंतु मित्संज्ञैव । तदेतदाह —  फणयति । (ग) वृत् । वृत् । सामथ्र्यादिति । फणादिषु पाठसामथ्र्यादित्यर्थः । तत्र हीति । षत्वविधौ हीत्यर्थः । तथा च विभ्राट् । विभ्राड्भ्याम् । पूर्वं पठितस्य तु विभ्राक् विभ्राग्भ्यामित्यादि सिध्यतीति भावः । अस्यमीदिति । मान्तत्वान्न वृद्धिः । अथ ज्वलादिः । अज्वालीदिति ।अतो ल्रान्तस्ये॑ति वृद्धिः । वैक्लव्य इति । वैक्लव्यं  —  भयादिजनितोद्विग्नता । तद्वयापार इति । बन्धुतानुकूलो व्यापारः ।",
    "padamanjari": "  बहुवचनिर्देशादाद्यर्थो गम्यत इत्याह - फणादीनामिति । फण गतौ, राजृ दीप्तौ, टुअभ्राश्रृ टुअभ्राजृ टुअभलाश्रृ दीप्तौ, स्यमुस्वनध्वन शब्दे, अन्त्यवर्जं फणादयः सप्त । अत्र राजप्रभृतीनामप्येत्वमवर्णस्य भवति । उक्तोऽत्र न्यायः राधो हिंसायाम् इत्यत्र ॥",
    "kashika": "फणादीनां सप्तानां धातूनाम् अवर्णस्य स्थाने वा एकार आदेशो भवति, अभ्यासलोपश्च लिटि क्ङिति परतः थलि च सेटि। फेणतुः। फेणुः। फेणिथ। पफणतुः। पफणुः। पफणिथ। रेजतुः। रेजुः। रेजिथ। रराजतुः। रराजुः। रराजिथ। भ्रेजे, भ्रेजाते, भ्रेजिरे। बभ्राजे, बभ्राजाते, बभ्राजिरे। भ्रेशे, भ्रेशाते, भ्रेशिरे। बभ्राशे, बभ्राशाते, बभ्राशिरे। भ्लेशे, भ्लेशाते, भ्लेशिरे। बभ्लाशे, बभ्लाशाते, बभ्लाशिरे। स्येमतुः। स्येमुः। स्येमिथ। सस्यमतुः। सस्यमुः। सस्यमिथ। स्वेनतुः। स्वेनुः। स्वेनिथ। सस्वनतुः। सस्वनुः। सस्वनिथ। सप्तानाम् इति किम्? दघ्बनतुः। दध्बनुः। दध्वनिथ।",
    "sutra_vishesh": "",
    "mahabhashyam": "",
    "sutra": "फणां च सप्तानाम्",
    "kaumudiNumber": "2354",
    "kaumudiText": "एषां वा एत्वाभ्यासलोपौ स्तः किति लिटि सेटि थलि च | फेणतुः | फेणुः | फेणिथ | पफणतुः | पफणुः | फणयति ॥ वृत् ॥ घटादिः समाप्तः | फणेः प्रागेव वृदित्येके | तन्मते फयतीत्येव |{$ {!822 राजृ!} दीप्तौ$} | स्वरितेत् | राजति | राजते | रेजतुः | रराजतुः | रेजे | रराजे | अत इत्यनुवृत्तावपि विधानसामर्थ्यादात एत्वम् |{$ {!823 टुभ्राजृ!} {!824 टुभ्राशृ!} {!825 टुभ्लाशृ!} दीप्तौ$} | अनुदात्तेतः | भ्राजतेरिह पाठः फणादिकार्यार्थः | पूर्वं पाठस्तु व्रश्चादिषत्वाभावार्थः | तत्र हि राजिसाहचर्यात् फणादेरेव ग्रहणम् | भ्रेजे | बभ्राजे | वा भ्राश--<{2321}> इति श्यन्वा | भ्राश्यते | भ्राशते | भ्रेशे | बभ्राशे | भ्लाश्यते | भ्लाशते | भ्लेशे | बभ्लाशे | द्वावपीमौ तालव्यान्तौ |{$ {!826 स्यमु!} {!827 स्वन!} {!828 ध्वन!} शब्दे$} | स्यमादयः क्षरत्यन्ताः परस्मैपदिनः | स्येमतुः | सस्यमतुः | अस्यमीत् | स्वेनतुः | सस्वनतुः | अस्वानीत् | अस्वनीत् | विष्वणति | अवष्वणति | सशब्दं भुङ्क्ते इत्यर्थः | वेश्च स्वनः-- <{2274}> इति षत्वम् | फणादयो गताः | दध्वनतुः |{$ {!829 षम!} {!830 ष्टम!} अवैकल्ये$} | ससाम | तस्ताम |{$ {!831 ज्वल!} दीप्तौ$} | अतो ल्रान्तस्य <{2330}> अज्वालीत् |{$ {!832 चल!} कम्पने$} |{$ {!833 जल!} घातने$} | घातनं तैक्ष्ण्यम् |{$ {!834 टल!} {!835 ट्वल!} वैक्लव्ये$} |{$ {!836 ष्ठल!} स्थाने$} |{$ {!837 हल!} विलेखने$} |{$ {!838 णल!} गन्धे$} | बन्धन इत्येके |{$ {!839 पल!} गतौ$} | पलति |{$ {!840 बल!} प्राणने धान्यवारोधने च$} | बलति | बेलतुः | बेलुः |{$ {!841 पुल!} महत्त्वे$} | पोलति |{$ {!842 कुल!} संस्त्याने बन्धुषु च $}| संस्त्यानं संघातः | बन्धुशब्देन तद्व्यापारो गृह्यते | कोलति | चुकोल |{$ {!843 शल!} {!844 हुल!} {!845 पत्लृ!} गतौ$} | शशाल | जुहोल | पपात | पेततुः | पतिता ॥",
    "nyaas": "बहुवचननिर्देशादाद्यर्थो गम्यते| अत आह--`फणादीनाम्` इत्यादि| `फण गतौ` (धातुपाठः-821) `राजृ दीप्तौ` (धातुपाठः-822) `टु भ्राजृ टु भ्राश्रृ टु भ्लाश्रृ दीप्तौ` (धातुपाठः-823-825)| `स्यमु स्वन ध्वन शब्दे` (धातुपाठः-826-828) इत्येते ध्वनवर्जिताः फणादयः सप्त| तत्राद्यस्य नित्ये प्राप्ते विकल्पार्थं वचनम्, इतरेषामप्राप्ते| तत्र राजृप्रभृतीनां चतुर्णामवर्णस्यैत्त्वस्य प्रतिप्रत्तये `राधो हिंसायाम्`  [[6|4|123]]  इत्यत्र `अत इत्येतदिहोपस्थितम्` इत्यादिना यदुक्तं तद्यथासम्भवं वेदितव्यम्॥"
}


