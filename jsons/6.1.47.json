{
    "a": "6",
    "p": "1",
    "n": "47",
    "msknum": "0",
    "ssknum": "0",
    "balamanorama": "",
    "tattvabodhini": "<<स्फुरतिस्फुलत्योर्घञि>> - आचमेति ।नोदात्ते॑ति सूत्रेअनाचमे॑रित्युक्तत्वादिति भावः । तत्रैव सूत्रे॒ऽनाचमिकमिवमीना॑मिति वार्तिकाद्वृद्धिनिषेधो नेत्याह —  कामः वाम इति । अपाणिनीयमिति । श्रमेरुदात्तोपदेशत्वाद्धञि, वृद्धेर्दुर्लभत्वात् । यदि तुधुर्यान्विश्रामय॑न्नित्यादिवण्णिचि वृद्धिमाश्रित्य णिजन्तादेरच् क्रियते तदा रूपं सिध्यति । न च णिच्यपि वृद्धिनिषेधः शङ्क्यः ।नोदात्ते॑त्यत्रकृती॑त्यनुवृत्त्या णिचि निषेधाऽभावात् । न चैवमपिमितां ह्यस्वःर॑ इति ह्यस्वः स्यादिति शङ्क्यं, वेत्यनुवर्त्त्य व्यवस्थिविभाषाश्रयणेन ह्यस्वाऽभावसिद्धेः । परन्तु णिजन्तकल्पनायामर्थो भिद्यत इति भावः । वस्तुतस्तुनिवृत्तप्रेषमाद्धातोः प्राकृतेऽर्थे णि॑जिति विवक्षायां तु न दोष इत्यवधेयम् । एवं चरोगी चिरप्रवासी परान्नभोजी परावसथशायी । यज्जीवति तन्मरणं यन्मरणं सोऽस्य विश्रामः॑ इत्यादिकविप्रयोगाः साधव एवेति बोध्यम् ।",
    "padamanjari": " यद्यपि करोतेः ठीङ् गतौऽ इत्येतस्य यणादेशे ङिति रूपं सम्भवतति, तथापि ठेचःऽ इत्यधिकारात्करोतेस्तावद् ग्रहणं न सम्भवति। तथा ईङेऽपि ग्रहणं न भवति, ह्रस्वान्तेन परेण जयतिना साहचर्यात् ॥",
    "kashika": "अदेचः इति वर्तते। स्फुर स्फुल चलने इत्येतयोर् धात्वोः एचः स्थाने घञि परतः आकारादेशो भवति। विस्फारः। विस्फालः। विष्फारः। विष्फालः स्फुरतिस्फुलत्योर् निर्निविभ्यः [[8|3|76]] इति वा षत्वम्।",
    "sutra_vishesh": "",
    "mahabhashyam": "",
    "sutra": "स्फुरतिस्फुलत्योर्घञि",
    "kaumudiNumber": "3185",
    "kaumudiText": "अनयोरेच आत्वं स्याद्घञि | स्फारः | स्फालः | उपसर्गस्य घञि-<{1044}> इति दीर्घः | परीहारः | इकः काशे <{1045}> काशे उत्तरपदे इगन्तस्यैव प्रादेर्दीर्घः | नीकाशः | अनूकाशः | इकः किम् | प्रकाशः |नोदात्तोपदेश <{2763}> इति न वृद्धिः | शमः | आचमादेस्तु | आचामः | कामः | वामः | विश्राम इति त्वपाणिनीयम् ॥",
    "nyaas": "`विस्फारः, विस्फालः` इति| भावे घञ्, `हलश्च`  [[3|3|121]]  इति करणाधिकरणयोर्वा॥"
}


