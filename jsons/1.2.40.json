{
    "a": "1",
    "p": "2",
    "n": "40",
    "s": "उदात्तस्वरितपरस्य सन्नतरः ",
    "padachcheda": "उदात्तस्वरितपरस्य ६\/१ सन्नतरः १\/१",
    "anuvritti": "",
    "adhikara": "",
    "full_sutra": "",
    "siddhantakaumudi_index": "3669",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " परशब्दः प्रत्येकमभिसम्बध्यत इत्याह--उदातः परो यस्मादिति । सन्नशब्देन नीचैरर्थ उच्यते, तेनानुदातत्वं लक्ष्यत इत्याह--अनुदाततर इति । प्रकर्षः स्थान्यनुदातापेक्षः । मातर इत्यनुदात इति । समासैकदेशो निष्कृष्टानुकृतः, देवा इत्यादीनां त्रयाणामामन्त्रितानामेकीभूतानामाद्यौदातत्वे शेषनिघातः । ऽविभाषितं विशेषचने बहुवचनम्ऽ इति विद्यमानपक्षे चामन्त्रितनिघातः, जसः सकारस्य रुत्वम्, तस्य स्रंसनयुक्तस्य ऽअतो रोरप्लुतात्, इति उकारोऽनुदातः, ऽआद्गुणःऽ सोऽप्यान्तर्यतोऽनुदातः, अच्छब्दाकारस्य शेषनिघातः, तयोरनुदातयोः ऽएङः पदान्तादतिऽ इत्येकादेश आन्तर्यतोऽनुदातः । सरस्वतीकारस्येति । ननु च नवसूत्र्युत्कृष्यत इति ज्ञापितम्, ततश्च गङ्गेप्रभृतीनामिव सरस्वतीकारस्यापि पूर्वेणैकश्रुतिरेव प्राप्नोति, कः पुनः सन्नतरस्यावकाशः, यः स्वरितात्परो न भवति ? अग्निरिति । न च विप्रतिषेधेन सन्नतरो लभ्यते; पूर्वत्रासिद्धे नास्ति विप्रतिषेधोऽभावादुतरस्य । एवं तर्हि ऽन मु नेऽ इत्यत्र नेति योगविभागात् सिद्धत्वं भविष्यति । इह देवदतस्य न्यङ् इति ऽन्यधी चऽ इति पूर्वपदप्रकृतिस्वरे ऽउदातस्वरितयोर्यणःऽ इत्यञ्चत्यकारस्य स्वरितः पूर्वस्य सन्नतरं प्रत्यसिद्धो न भवति; प्रकरणोत्कर्षाद् । ऽउदातस्वरितयोःऽ इत्येव सिद्धे परग्रहणं बहुव्रीहावेकवचनविवक्षार्थमिति गङ्गेप्रभृतीनां सन्नतराभावः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "अनुदात्तग्रहणम् अनुवर्तते। उदात्तः परो यस्मात् स उदात्तपरः स्वरितः परो यस्मात् स स्वरितपरः। उदात्तपरस्य स्वरितपरस्य च अनुदात्तस्य सन्नतर आदेशो भवति। अनुदात्ततरः इत्यर्थः। देवा मरुतः पृश्निमातरो ऽपः। मातरः इत्यनुदात्तः। अपः इत्यन्तौदात्तः ऊडिदंपदाद्यप्पुम्रैद्युभ्यः [[6|1|171]] इति। तत्र अनुदात्तयोरेकादेश ओकारो ऽनुदात्तः तस्यौदात्ते परभूते सन्नतर आदेशो भवति। इमं मे गङ्गे यमुने सरस्वति शुतुद्रि। इकारो ऽनुदात्तः। शुतुद्रि इत्येतदामन्त्रितं पादादौ तस्मान् न निहन्यते, अनुदात्तं सर्वम् अपादादौ [[8|1|18]] इति। तस्य प्रथमम् अक्षरम् उदात्तं तस्मिन् परभूते पूर्वस्य सरस्वति इति इकारस्य सन्नतर आदेशो भवति। माणवक जटिलकाद्यापक क्व गमिष्यसि। क्व इति स्वरितस् तस्मिन् परभूते क इति अनुदत्तस् तस्य सन्नतर आदेशो भवति।",
    "mahabhashyam": "",
    "siddhantakaumudi": "उदात्तस्वरितौ परौ यस्मात्तस्यानुदात्तस्यादात्ततरः स्यात् | सरस्वति शुतुद्रि (सरस्वति॒ शुतु॑द्रि) | व्यचक्षयत्स्वः (व्य॑चक्षय॒त्स्वः॑) | तस्य परमाम्रेडितम् <{83}> |",
    "nyaas": "`मातर इत्यनुदात्तः` इति| अनुदात्तत्वं तु विभक्तिस्वरेण| मातर इति मातृशब्दाज्जस्, `ऋतो ङिसर्वनामस्थानयोः`  [[7|3|110]]  इति गुणः| जसः सकारस्य रुत्वम्| तस्याप्यशब्दे शसन्ते परतः `अतो रोरप्लुतादप्लुते`  [[6|1|109]]  इत्युत्वम्| `आद्गुणः`  [[6|1|84]]  `उडिदम्`  [[6|1|165]]  इत्यादिना विभक्तेरन्तोदात्तत्वे कृते `एङः पदान्तादति` (61|109) इतिय ओकारः, सोऽपि स्थानिवद्भावेनानुदात्तो भवति| `तस्योदात्ते परभूते` इति| विभक्त्यकारे| `इकारोऽनुदात्तः` इति| सरस्वतीतिशब्दसम्बन्धी; `आमन्त्रित्सय च`  [[8|1|19]]  इति सरस्वतीशब्दस्य निघातविधानात्| `तस्मान्न निहन्यते` इति| `अनुदात्तं सर्वमपादादौ`  [[8|1|18]]  इत्यत्रापादादाविति निघातप्रतिषेधात्| `प्रथममक्षरम्` इति| शकारोकार उदात्तः, `आमन्त्रितस्य च`  [[6|1|192]]  इति षाष्ठिकेन|"
}


