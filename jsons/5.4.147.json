{
    "a": "5",
    "p": "4",
    "n": "147",
    "msknum": "0",
    "ssknum": "0",
    "balamanorama": "<<त्रिककुत् पर्वते>> - त्रिककुत्पर्वते । पर्वतविशेषे गम्ये इत्यर्थः । त्रिककुदिति कृताऽकारलोपो निपात्यते । त्रीणि ककुदानि श्रृङ्गाणि यस्येत्यर्थः ।",
    "tattvabodhini": "",
    "padamanjari": " पर्वतेऽन्यपदार्थे मुख्यस्य ककुदस्यासम्भवादाह--ककुदाकारं श्रृङ्गमित्यादि। न चेत्यादि। उच्यत इत्यस्यानुषङ्गः। संज्ञैषेत्यादि। एतच्च निपातनाल्लभ्यते। एवं च पर्वतग्रहणं विस्पष्टार्थम् ॥",
    "kashika": "त्रिककुदि बहुव्रीहौ ककुदशब्दस्य लोपः समासान्तो निपात्यते पर्वते ऽभिधेये। त्रीणि ककुदान्यस्य त्रिककुत् पर्वतः। ककुदाकारं पर्वतस्य शृङ्गं ककुदम् इत्युच्यते। न च सर्वस्त्रिशिखरः पर्वतः त्रिककुत्। किं तर्हि? संज्ञैषा पर्वतविशेषस्य। पर्वते इति किम्? त्रिककुदो ऽन्यः।",
    "sutra_vishesh": "",
    "mahabhashyam": "",
    "sutra": "त्रिककुत् पर्वते",
    "kaumudiNumber": "885",
    "kaumudiText": "त्रीणि ककुदान्यस्य त्रिककुत् | संज्ञैषा पर्वतविशेषस्य | त्रिककुदोऽन्यः ॥",
    "nyaas": "अनवस्थार्थमिदम्| पर्वतेऽन्यपदार्ते मुख्यं ककुटं न सम्भवति; उच्यते चेदम्--त्रिककुत्? पर्वत इति| तत्र सामथ्र्यात्ककुदाकारे पर्वतशिखरे सादृश्यात्? ककुदशब्दो वत्र्तते, तस्येदं ग्रहणं ककुदाकाराणि श्रृङ्गाणि तस्य सर्वस्य त्रिककुदभिधानं प्राप्नोति? अत--`न च` इत्यादि| `उच्यते` इति प्रकृतेन सम्बन्धः| `संज्ञैषा` इत्यादि| एतेन यस्यैषा संज्ञा त्रिककुच्छब्देनोच्यत इति तद्दर्शयति| एतच्च निपातनात्? `स्त्रियां संज्ञायाम्`  [[5|4|143]]  इत्यतः संज्ञाग्रहणानुवृत्तेर्लभ्यते| ननु चाभिधेयनियमोऽपि तत एव लभ्यत इति पर्वतग्रहणं न कत्र्तव्यम्? नैतदस्ति; शैलीयमाचार्यस्य यत्? प्रसद्धेष्वपि नित्यरेष्वभिधेयनिमित्तमाचष्टे, यथा--`पुष्यसिद्ध्यौ नक्षत्रे`  [[3|1|116]]  इति,किं पुनर्यत्र प्रसिद्धिर्नास्ति! सा तु लौकिकी॥"
}


