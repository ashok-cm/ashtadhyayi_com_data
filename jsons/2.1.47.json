{
    "a": "2",
    "p": "1",
    "n": "47",
    "s": "क्षेपे ",
    "padachcheda": "क्षेपे ७\/१",
    "anuvritti": "",
    "adhikara": " आकडारात् एका संज्ञा [1|4|1]  प्राक्कडारात्समास: [2।1।3]  सुप्सुपा [2।1।4]  विभाषा [2।1।11]  तत्पुरुष: [2।1।22] ",
    "full_sutra": "",
    "siddhantakaumudi_index": "724",
    "msknum": "0",
    "ssknum": "0",
    "balamanorama": "",
    "tattvabodhini": "अवतप्ते इति। नकुलेन स्थितं नकुलस्थितम्। `कर्तृकरणे कृते`ति समासः। कृद्ग्रहणपरिभाषया नकुलस्थितशब्दोऽपि क्तान्त इथि तेन सह सप्तम्यन्तस्य समासः। `तत्पुरुषे कृती`ति सप्तम्या अलुक्। अव्यवस्थितत्वप्रतिपत्त्याऽत्र निन्दावगम्यते।  ",
    "padamanjari": "  अवतप्तेनकुलस्थितं तवैतदिति चिरन्तनप्रयोगः, तस्यार्थमाह - चापलमेततवेत्यर्थ इति। यथा अवतप्ते प्रदेशे नकुला न चिरं क्थातारो भवन्ति, एवं कार्याण्यारभ्ययश्चापलेन न चिरं तिष्ठति स एवमुच्यत इत्यर्तः। ठ्कृद्ग्रहणे गतिकारकपूर्वस्यापि ग्रहणम्ऽ इति नकुलस्थितशब्देन समासः, पूर्ववदलुक्॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "क्षेपो निन्दा। क्षेपे गम्यमाने सप्तम्यन्तं क्तान्तेन सह समस्यते, तत्पुरुषश्च समासो भवति। अवतप्ते नकुलस्थितं त एतत्। चापलम् एतत्, अनवस्थितत्वं तवैततित्यर्थः। उदकेविशीर्णम्। प्रवाहेमूत्रितम्। भस्मनिहुतम्। निष्फलं यत् क्रियते तदेवम् उछ्यते। तत्पुरुषे कृति बहुलम् [[6|3|14]] इत्यलुक्।",
    "mahabhashyam": " क्षेपे (395) (251 तत्पुरुषसंज्ञासूत्रम् ।। 2।1।2 आ, 30) (उदाहरणनिर्णयाधिकरणम्) (आक्षेपभाष्यम्) किमुदाहरणम्?।। (समाधानभाष्यम्) अवतप्तेनकुलस्थितं त एतत्।। (आक्षेपभाष्यम्) क्षेप इत्युच्यते क इह क्षेपो नाम?।। (समाधानभाष्यम्) यथा अवतप्ते नकुलाः न चिरं स्थातारो भवन्ति, एवं कार्याण्यारभ्य यो न चिरं तिष्ठति स उच्यते अवतप्तेनकुलस्थितं त एतद् इति।। (आक्षेपभाष्यम्) क्षेपे सप्तम्यन्तं क्तान्तेन सह समस्यत इत्युच्यते तत्र ते सगतिकेन सनकुलेन च समासो न प्राप्नोति।। (समाधानभाष्यम्) ।। क्षेपे सगतिकसकारकसमासे उक्तम् ।। किमुक्तम्?। कृद्ग्रहणे गतिकारकपूर्वस्यापि-- इति।। क्षेपे ।। 46 ।। ",
    "siddhantakaumudi": "सप्तम्यन्तं क्तान्तेन प्राग्वन्निन्दायाम् | अवतप्तेनकुलस्थितं त एतत् ॥",
    "nyaas": "`अवतप्तेनकुलस्थितम्` इति| `तत्पुरुषे कृति बहुलम्`  [[6|3|13]]  इति सप्तम्या अलुक्| कः पुनरत्र क्षेपः? कार्येष्वनवस्थितता| यदाह-- `एतच्चापलम्` इत्यादि| यथा अवतप्ते देशे नकुला न चिरं स्थातारो भवन्ति, तद्वदन्योऽपि योऽर्थानारभ्य न चिरं तेष्ववतिष्ठते तं प्रतीदमुच्यते-- अवतप्तेनकुलस्थितमिति| `उदकं विशीर्णम्` इत्यादावप्यारम्भस्य निष्फलता क्षेपः| अत एवाह-- `निष्फलं यत्क्रियते तदेवमुच्यते` इति| `प्रवाहे मूत्रितम्` इति| `मूत्र प्ररुआवणे` (धातुपाठः-1909) चुरादिः॥"
}


