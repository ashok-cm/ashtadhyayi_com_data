{
    "a": "4",
    "p": "1",
    "n": "58",
    "msknum": "2257",
    "ssknum": "0",
    "balamanorama": "<<नखमुखात् संज्ञायाम्>> - नखमुखात् । नखमुखादिति । समाहारद्वन्द्वः । शेषपूरणेन सूत्रे व्याचष्टे — ङीष् नेति ।स्वाङ्गाच्चे॑ति प्राप्तस्य निषेधोऽयम् । शूर्पणखेति । राक्षसीविशेषस्य नाम । शूर्पाणीव कररूहा यस्या इत्यस्वपदविग्रहः, संज्ञात्वेन नित्यसमासत्वात् ।पूर्वपदात्संज्ञाया॑मिति णत्वम् । केवलयौगिकत्वे तु ङीष् भवत्येव । णत्वं तु न । गौरमुखेति — कस्याश्चिन्नाम । ओतं मुखं यस्या इत्यस्वपदविग्रहः ताम्रमुखीति । यौगिकोऽयम् । ताम्रं मुखं यस्या इति विग्रहः ।",
    "tattvabodhini": "<<नखमुखात् संज्ञायाम्>> - शर्पणखेति ।पूर्वपदात्संज्ञाया॑मिति णत्वम् । यदा तु शूर्पवन्नखानि यस्या इति योगमात्रं विवक्ष्यते न तु संज्ञा, ततोऽसंज्ञात्वान्न ङीष्निषेधो, न वा णत्वं, तेन राक्षस्यपि योगवृत्त्याशर्पनखी॑ति भवतीत्याहुः ।",
    "padamanjari": " शूर्पणखेति । ठ्पूर्वपदात्संज्ञायायामगःऽ इति णत्वम् । एवं च शूर्पणखा वा राक्षसी शूर्पनखी वा । यदि योगमात्रं न संज्ञा---शूर्पनखी, संज्ञायाम्---शूर्पणखा; न पुनः शूर्पणखीति णत्वङीषो समावेशः साधुः ॥",
    "kashika": "नखमुखान्तात् प्रातिपदिकात् संज्ञायाम् विषये स्त्रियां ङीष् प्रत्ययो न भवति। शूर्पणखा। वज्रनखा। गौरमुखा। कालमुखा। संज्ञायाम् इति किम्? ताम्रनखी कन्या। चन्द्रमुखी।",
    "sutra_vishesh": "स्त्रीप्रत्ययप्रकरणम् - \"ङीष्\" प्रत्ययनिषेधः",
    "mahabhashyam": "",
    "sutra": "नखमुखात्‌ संज्ञायाम्",
    "kaumudiNumber": "514",
    "kaumudiText": "ङीष् न स्यात् | शूर्पणखा | गौरमुखा | संज्ञायां किम् ? ताम्रमुखी कन्या ॥",
    "nyaas": "`सूर्पणखा` इति| `पूर्वपदात्संज्ञायामगः`  [[8|4|3]]  इति णत्वम्| अथ कथं शूर्पनखी राक्षसीति? असंज्ञात्वात्| संज्ञायामित्युच्यते, न चेयं संज्ञा| तथा हि-- `पूर्वपदात्`  [[8|4|3]]  इत्यादिना णत्वं न भवति| यौगिकस्त्वेष तस्या व्यपदेशः; शूर्पाकारनखयोगात्-- शूर्पमिव नखो यस्याः शूर्पनखीति॥"
}


