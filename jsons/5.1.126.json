{
    "a": "5",
    "p": "1",
    "n": "126",
    "msknum": "1989",
    "ssknum": "0",
    "balamanorama": "<<सख्युर्यः>> - सख्युर्यः । सखिशब्दात्षष्ठन्ताद्भावकर्मणोर्यः स्यादिति वक्तव्यमित्यर्थः । नास्त्येवेति । वार्तिकत्वे तस्य भाष्ये पाठावश्यकत्वात्, पाठस्य चाऽभावादप्रामाणिकमेवेदं वृत्तिपठितं वार्तिकमिति भावः । तर्हि दूतवणिग्भ्यां भावकर्मणोः कथं यत्प्रत्ययः, किंतु ष्यञेवेत्याह — ब्राहृणादित्वाद्वाणिज्यमपीति । अपिना दौत्सयसङ्ग्रहः । ",
    "tattvabodhini": "",
    "padamanjari": " इह कपिज्ञाती द्वौ, भावकर्मणी चार्थौ द्वावेवेति संख्यातानुदेशः प्राप्नोति, एवम् ठ्पत्यन्तपुरोहितादिभ्यो यक्ऽ, ठ्हायनान्तयुवादिभ्योऽण्ऽ इत्यत्रेत्याशङ्कयाह--यथासंख्यं प्रकरणे नेष्यत इति। तदर्थस्य स्वरितत्वस्याप्रतिज्ञानादिति भावः ॥",
    "kashika": "सखिशब्दात् यः प्रत्ययो भवति भावकर्मणोरर्थयोः। सख्युः भावः कर्म वा सख्यम्। दूतवणिग्भ्यां च इति वक्तव्यम्। दूत्यम्। वणिज्यम्। कथं वाणिज्यम्? ब्राह्मणादित्वात्।",
    "sutra_vishesh": "",
    "mahabhashyam": "",
    "sutra": "सख्युर्यः",
    "kaumudiNumber": "1791",
    "kaumudiText": "सख्युर्भावः क्रम वा सख्यम् ॥ | दूतवणिग्भ्यां च ॥ दूतस्य भावः कर्म वा दूत्यम् | वणिज्यमिति काशिका | माधवस्तु वणिज्याशब्दः स्वभावातस्त्रीलिङ्गः | भाव एव चायं प्रत्ययो न तु कर्मणीत्याह | भाष्ये तु दूतवणिग्भ्यां चेति नास्त्येव | ब्राह्मणादित्वाद्वाणिज्यमपि ॥",
    "nyaas": "`दूतवणिग्भ्याञ्च` इत्यादि| दूतवणिग्भ्यां यो भवतीत्येतदर्थरूपं व्याख्येयमित्यर्थः| तत्रेदं व्याख्यानम्-पूर्वसूत्रादिह चकारोऽनुवत्र्तते, स चानुक्तसमुच्चयार्थः--`दूतवणिग्भ्याञ्च` इत्यादि| दूतवणिग्भ्यामपि भवति॥"
}


