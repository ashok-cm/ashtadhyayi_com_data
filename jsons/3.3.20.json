{
    "a": "3",
    "p": "3",
    "n": "20",
    "s": "परिमणाख्यायां सर्वेभ्यः ",
    "padachcheda": "परिमणाख्यायाम् ७\/१ सर्वेभ्यः ५\/३",
    "anuvritti": "",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  धातो: [3।1।91]  भावे [3।3।18]  अकर्तरि च कारके संज्ञायाम् [3।3।19] ",
    "full_sutra": "",
    "siddhantakaumudi_index": "3190",
    "msknum": "0",
    "ssknum": "0",
    "balamanorama": "",
    "tattvabodhini": "<<परिमणाख्यायां सर्वेभ्यः>> - परिमाणाख्यायाम् । सर्वेभ्यः — घातुभ्यः । परिमाणं — परिच्छित्तिः । आख्यानमाख्या उक्तिः । परिच्छित्तेरुक्तौ सत्यामित्यर्थः । कस्य पुनः परिच्छित्तिरिति चेत्प्रत्ययार्थस्येत्युच्यते । आख्याग्रहणं रूढिनिरासार्थं, तेन परिमाणग्रहणेन सङ्ख्याऽत्र गृह्रते । सर्वेभ्यः किम्  । अन्यथा पुरस्तादपवादन्यायेनाऽचमेव घञ् बाधेत, न त्वपम् । तण्डुलनिचाय इति । निचीयते राशीक्रियते इति निचायः । अत्र राश्येकत्वेन समुदायिनां परिच्चित्तिरर्थाद्गम्यते ।एर॑जित्यचि प्राप्ते घञ् । निष्पूयते शोध्यते तुषाद्यपनयनेन यस्तण्डुलादिः स निष्पावः ।ऋदारो॑बित्यपि प्राप्ते घञ् । शूर्पेणेति करणे तृतीयान्तस्यकर्तृकरणे कृता बहुल॑मिति समासः । अत्र शूर्पसङ्खया तण्डुलादेरपि परिच्छित्तिः । शूर्पद्वित्वं तु आर्थिकं , न तु शाब्दं , निष्पावगतद्वित्वं तु शाब्दम् । यद्यप्यत्रनिरभ्योः पूल्वो॑रिति घञ् लभ्यते तथापि सर्वग्रहणबलादनेनापि भवितुमर्हतीति भावः । अप्रत्ययस्य मुख्योदाहरणमाह —  द्वौ काराविति । कृ विक्षेपे । कर्मणि घञ् । शूर्पादिना विक्षिप्तो धान्यादिराशिः कारः । इह प्रकृत्याश्रय एवापवादो नत्वर्थाश्रयः, सर्वेभ्य इति पञ्चमीनिर्देशेन तथैवावगमात् । तेना ।यं प्रकृत्याश्रयो घञ् क्तिनोऽपवादो न भवति । एका तिलोच्छ्रितिः । उत्पूर्वकाच्छ्रयतेः कर्मणि भवे वा क्तिन् । ऊर्ध्वीकृतो राशीकृत इत्यर्थः । तदेतत्सूचयितुमुक्तम्अजपोरपवाद इति । तयोरपि प्रकृत्याश्रयत्वात्, अपवाद्यापवादयोः समानविषयत्वौचित्यात् । स्त्रियां क्तिन् त्वर्थाश्रय इति दिक् । दारजाराविति । अकर्तरि कारके इत्यधिकारात्ऋदोर॑बित्यस्य घञपवादत्वाच्च कर्तरि घञर्थमिदं वचनम् । णिलुक्चेति । चाद्घञ् । लोपे हि सति घञाश्रया वृद्धिर्न स्याण्णिलोपस्य स्थानिवद्भावेन व्यवधानात् । न च णिज्निमित्तैव वृद्धिरस्त्विति वाच्यं, जारशब्देमितां ह्यस्वःर॑ इति ह्यस्वापत्तेः ।जनीजृ॑षिति जृधातोर्णौ मित्त्वात् । लुकि तु सति तस्य परनिमित्तत्वाऽभावेन ,क्विलुगुपधे॑ति क्वौ लुप्तस्य निषेधेन वा स्थानिवत्त्वाऽभावाज्जार इति रूपं सिध्यतीति भावः । एतेन दीर्यते यैस्ते दाराः, जीर्यतेऽनेनेति जार इत्यण्यन्ताभ्यामेव करणे घञस्तु किमनेन वचनेनेति केषांचिदुक्तिः परास्ता ।ॠदोर॑बित्यपवादविषये उत्सर्गस्य घञो दुर्लभत्वात् । स्त्र्यधिकारादूध्र्वं वाऽसरूपविधेरनङ्गीकारादपवादोऽप्यच्करणाधिकरणयो॑रिति ल्युटा बाधादिह दुर्लभ इत्यन्यदेतत् ।",
    "padamanjari": " परिमाणाख्यायामिति । भावसाधनः परिमाणशब्दः, आख्यानमाख्या उ उक्तिः, परिच्छितेरुक्तौ सत्यामित्यर्थः । कस्य पुनः परिच्छितिः ? प्रत्ययार्थस्य भावस्य कर्तृवजितस्य कारकस्य च । परिमाणाख्यायां गम्यमानायामिति वृतेरप्ययमेवार्थः । तण्डुलनिचाय इति । निचीयते राशीक्रियते इति निचायःउराशिः, तण्डुलानां निचाय इति षष्ठीसमासः । अत्र राश्येकत्वेन परिच्छितिर्गम्यते । अत्रैरचि प्राप्ते घञ् । प्रायेण तु निश्चाय इति पाठः, तत्राप्यर्थः स एव, ठ्ग्रहवृदृनिश्चिगमश्चऽ इत्यपि प्राप्ते घञ् शूर्पनष्पावाविति । निष्पूयते शोद्ध्यते तुषाद्यपनयनेन यस्तण्डुलादिः । शूर्पेण निष्पावः शूर्पनिष्पाव इति ठ्कर्तृकरणे कृता बहुलम्ऽ इति समासः । अत्र शूर्पसङ्ख्यया परिच्छितिः । यद्यप्यत्र ठ्निरभ्योः पूल्वोःऽ इति घञ् सिध्यति, तथापि सर्वापवादार्थसर्वग्रहणोपादानादनेनैव घञ् भवितुमर्हतीत्यस्योपन्यासः । काराविति । ठ्क विक्षेपेऽ कर्मणि घञ्, विक्षिप्तो धान्यादिःउ कारः, अत्रापि सङ्ख्यया परिच्छितिः । ननु च धातोरिति सामान्याधिकारादन्तरेणापि सर्वग्रहणं धातुमात्राद् घञ् भविष्यति, नार्थः सर्वग्रहणेन ? तत्राह---सर्वग्रहणमिति । किं पुनः कअरणमपो बाधनं यत्नसाध्यमित्यत आह---पुरस्तादिति निश्चय इति । अत्र न केनचिदियता गम्यते । ननु च परिमाणशब्दस्य प्रस्थादिषु रूढत्वात्प्रस्थस्तण्डुलनिश्चाय इत्यादावेव युक्तं भवितुम्, न तु द्वौ शूर्पनिष्पावावित्यत्र ? इत्यत आह---आख्याग्रहणं रूढिनिरासार्थमिति । प्रस्थादिषु जिघृक्षितेषु परिमाण इत्येव वक्तव्यं किमाख्याग्रहणेन ? आख्याग्रहणातु मात्रचो लोपो विज्ञायते परिमाणमात्रस्याख्यायामुक्तौ सत्यामिति । तेन परिमाणशब्दः क्रियाशब्द उपजायते---परिमितिःउपरिमाणम् परिच्छितिरिति, सङ्ख्ययापि परिच्छितिर्भवति । एवञ्चोन्मानादावपि यथाभिधानं घञ् भवति । यदि तर्हि सर्वग्रहणात्परमप्ययं घञमं बाधते, स्त्रीप्रत्ययानपि बाधेत, तत्राह---घञनुक्रमणमजपोर्विषय इति । एतच्च ठ्सर्वेभ्यःऽ इति पञ्चमीनिर्देशाल्लभ्यते । पञ्चम्यन्तो हि सर्वशब्दो धातुशब्देन समानाधिकरणो भवति, तेन प्रकृत्याश्रय एवापवादो बाध्यते, नार्थाश्रयः । तिलोच्छितिरिति । कर्मणि भावे वा क्तिन् । ऊर्ध्वीकृतो राशिः । णिलुक्चेति । णिलोपे सति तस्य स्थानिवद्भावाद् घञाश्रया वृद्धिर्न स्यादिति लुग्विधीयते, तस्य परनिमितकत्वात्क्विलुगुपधात्वेति प्रतिषेधाद्वा स्थानिवत्वाभावाज्जारशब्दः सिध्यति । जरयन्तीति । ठ्जनीजृष्क्नसुरञ्जोऽमन्ताश्चऽ इति मित्वाद् ह्रस्वत्वम् । जारःउ प्रच्छन्नपतिः ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "परिमाणाऽख्यायां गम्यमानायां सर्वेभ्यो धातुभ्यः घञ् प्रत्ययो भवति। एकस्तण्डुलनिश्चायः। द्वौ शूर्पनिष्पावौ। कृ̄ विक्षेपे द्वौ कारौ। क्रयः काराः। सर्वग्रहणम् अपो ऽपि बाधनार्थम्। पुरस्तादपवादन्यायेन ह्रचम् एव बाधेत, न अपम्। परिमाणाऽख्यायाम् इति किम्? निश्चयः। आख्याग्रहणं रूढिनिरासार्थम्। तेन सङ्ख्या ऽपि गृह्यते, न प्रस्थाद्येव। घञनुक्रमणम् अजपोर् विषये, स्त्रीप्रत्ययास् तु न बाध्यन्ते। एका तिलोच्छित्तिः। द्वे प्रसृती। दारजारौ कर्तरि णिलुक् च। दारयन्ति इति दाराः। जरयन्ति इति जाराः।",
    "mahabhashyam": " परिमाणाख्यायां सर्वेभ्यः (995) (546 घञ्ञ्प्रत्ययविधिसूत्रम्।। 3 । 3 । 1 आ.15) (आक्षेपभाष्यम्) सर्वग्रहणं किमर्थम्। (आक्षेपनिरासभाष्यम्) सर्वेभ्यो धातुभ्यो घञ्ञ् यथा स्यात्। अजपोरपि विषये----एकस्तण्डुलनिचायः। द्वौ शूर्पनिष्पावौ।। (3016 वार्तिकम्।। 1 ।।) - सर्वग्रहणमनर्थकं परिमाणाख्यायामिति सिद्धत्वात्- (भाष्यम्) सर्वग्रहणमनर्थकम्। किं कारणम्? परिमाणाख्यायामिति सिद्धत्वात्। परिमाणाख्यायामित्येव घञ्ञ् सिद्धः अजपोरपि विषये, नार्थः सर्वग्रहणेन।। (आनर्थक्यनिराकरणभाष्यम्) अस्त्यन्यदेतस्य वचने प्रयोजनम्। किम्? एकः पाको द्वौ पाकौ त्रयः पाका इति। (आनर्थक्यसाधकभाष्यम्) न पूर्वोणाप्येतत् सिद्धम्। (आनर्थक्यपरिहारभाष्यम्) न सिध्यति।। संज्ञायाम् इति पूर्वो योगः। न चैषा संज्ञा।। (आनर्थक्यसाधकभाष्यम्) प्रत्याख्यायते संज्ञाग्रहणम्। अथापि क्रियते। एवमपि न दोषः। अजपावपि संज्ञायामेव। यथाजादीयक उत्सर्गः तथाजातीयकेनापवादेनापि भवितव्यम्। (आनर्थक्यपरिहारभाष्यम्) उत्तरार्थे तर्हि----इङश्च। सर्वेभ्योपि यथा स्यात्।। (आनर्थक्यभाष्यम्) ननु चायमिङ् एक एव वण्ठरण्डाकल्पः। वण्ठो मृतभार्यः। (आनर्थक्यपरिहारभाष्यम्) सर्वेषु साधनेषु यथा स्यात्। उपेत्याधीयते तस्मादित्युपाध्यायः। अस्मिन्नधीयते इत्यध्यायः। अध्यायन्यायोद्यावसंहाराधारावायाश्च इत्येतन्निपातनं न कर्तव्यं भवति।। (आनर्थक्यसाधकभाष्यम्) एतदपि नास्ति प्रयोजनम्। क्रियते न्यास एव।। (आनर्थक्यबाधकभाष्यम्) उत्तरार्थमेव तर्हि वक्तव्यम्---कर्मव्यतिहारे णच् स्त्रियाम् इति सर्वेभ्यो यथा स्यात्।। (आनर्थक्यसाधकभाष्यम्) एतदपि नास्ति प्रयोजनम्। वक्ष्यत्येतत्---- कर्मव्यतिहारे स्त्रीग्रहणं व्यतिपाकार्थम् । पृथक्तुग्रहणं बाधक बाधनार्थम् । व्यावचोरी व्यावर्चच्यर्थम् । तत्र व्यतीक्षादिषु दोषः । सिद्धं तु प्रकृते स्त्रीग्रहणे णज्ग्रहणं णिज्ग्रहणं चेति।।   उत्तरार्थमेव तर्हि--अभिविधौ भाव इनुण सर्वेभ्यो यथा स्यात् । सांराविणम्। (आनर्थक्यबाधकभाष्यम्) एतदपि नास्ति प्रयोजनम्। वक्ष्यत्येतत्--अभिविधौ भावग्रहणं नपुसंके क्तादिनिवृत्त्यर्थम् । पृथक् तु ग्रहणं बाधकबाधनार्थं न तु ल्युट् इति । (आनर्थक्यबाधकभाष्यम्) इदं तर्हि प्रयोजनम्---प्रकृत्याश्रयो योऽपवादस्तस्य बाधनं यथा स्याद् अर्थाश्रयो योऽपवादस्तस्य बाधनं मा भूदिति। एका तिलोच्छ्रितिः। द्वे श्रुती इति।। घञ्ञनुक्रमणमजब्विषये। अवचने हि स्त्री प्रत्ययानामप्यपवादविज्ञानम् इति चोदयिष्यति। तन्न वक्तव्यं भवति। (4017 वार्तिकम्।। 2 ।।) - घञ्ञनुक्रमणमजव्विषये- (भाष्यम्) घञ्ञनुक्रमणमजब्विषय इति वक्तव्यम्। (4018 वार्तिकम्।। 3 ।।) - अवचने हि स्त्रीप्रत्ययानामप्यपवादविज्ञानम्- (भाष्यम्) अनुच्यमाने ह्येतस्मिन् स्त्रीप्रत्ययानामप्यपवादोऽयं विज्ञायेत-----एका तिलोच्छ्रितिः द्वे श्रुती इति। (4019 वार्तिकम्।। 4 ।।) - दारजारौ कर्तरि णिलुक् च- (भाष्यम्) दारजारौ कर्तरि वक्तव्यौ। णिलुक् च वक्तव्यः। दारयन्तीति दाराः। जरयन्तीति जाराः।। (4020 वार्तिकम्।। 5 ।।) - करणे वा- (भाष्यम्) करणे वा वक्तव्यौ। दीर्यन्ते तैर्दाराः। जीर्यन्ति तैर्जाराः।। परिमाणा।। 20 ।। ",
    "siddhantakaumudi": "घञ् | अजपोर्बाधनार्थमिदम् | एकस्तण्डुलनिचायः | द्वौ शूर्पनिष्पावौ | द्वौ कारौ ॥ |<!दारजारौ कर्तरि णिलुक्च !> (वार्तिकम्) ॥ दारयन्तीति दाराः | जरयन्तीति जाराः ॥",
    "nyaas": "`एकस्तण्डुलनिश्चायः`इति| `ग्रहवृदृनिश्चिगमश्च`  [[3|3|58]]  इत्यपि प्राप्ते धञ्| `द्वौ शूर्पनिष्पावौ` इति| अत्रापि `ऋदोरप्`  [[3|3|57]]  इत्यपि प्राप्ते| `इदुदुपधस्य चाप्रत्ययस्य`  [[8|3|41]]  इति विसर्जनीयस् षत्वम्| `द्वौ कारौ`इति| `कृ विक्षेपे` (धातुपाठः-1409)| ननु च द्वौ शूर्पनिष्पावावित्यत्र `निरभ्योः पूल्वोः`  [[3|3|28]]  इत्यनेन घञ् सिद्धः, तत्किमर्थमिदमिहोक्तम्? एवं मन्यते -- अन्यार्ते सर्वग्रहणे क्रियमाणे परिमाणाख्यायां वाऽन्यत्रैव सिद्धम्, निष्पूर्वादपि ह्रप्प्रत्ययो युक्तः, `निरभ्योः पूल्वोः`  [[3|3|28]]  इत्यस्य तु यत्र परिमाणाख्या न गम्यते सोऽवकाश इति| कः पुनस्तेन वानेन वा घञि सति विशेषः? को न्यायो वाख्ययते? न कश्चित्| ननु च धातोरिति सामान्यमधिकृतम्, न धातुविशेष इति| अन्तरेणापि सर्वग्रहणं धातुमात्राद्धञ् भविष्यति तत्किमर्थं सर्वग्रहणमित्याह-- `सर्वग्रहणम्` इत्यादि| किं पुनः कारणमसति सर्वग्रहणेऽपो बाधा न सिध्यतीत्याह-- `पुरस्तात्` इत्यादि| `पुरस्तादपवादा अनन्तरान् विधीन् बाधन्ते नोत्तरान्` (व्या|प|9) इति| सति सर्वग्रहणे घञमनन्तरमचमेव बाधेत, नापम्| सर्वग्रहणे तु सत्यपमपि बाधते| तस्मादपोऽपि बाधा यथा स्यादिति सर्वग्रहणम्|न च परिमाणशब्दोऽयं प्रस्थादिषु रूढो न संख्यायाम्, तत्कथं परिमाणाख्यायं प्रत्ययो विधायमान एकस्तण्डुलनिश्चाय इत्यादौ गम्यमानायां भवतीत्यत आह-- `आख्याग्रहणम्` इत्यादि| आख्याग्रहणमिह रूढेर्निरासस्त्यागो यथा स्यादित्येवमर्थं कृतम्| तेन रूढौ त्यक्तायां संख्यापि गृह्रते| आख्याग्रहणसामथ्र्याद्धि परिमाणम्, अतो युक्तं तस्यापि ग्रहणम्| यदि सर्वग्रहणात् परमप्ययं घञ् बाधते, स्थीप्रत्ययानपि बाधेतेत्यत इत्यभिप्रायः| अत एवाह--`स्त्रीप्रत्ययास्तु न बाध्यन्ते` इति| कृतः पुनरयमर्थो लभ्यते? `सर्वेभ्यः`इति पञ्चम्यन्तेन निद्र्दशात्| पञ्चम्यन्तनिर्द्देशे हि सर्वशब्दो धातुसमानाधिकरणो विज्ञायते| तेन प्रकृत्याश्रयस्यापवादस्य सर्वग्रहणाद्बाधा भवति, नार्थाश्रयस्य| यदि त्वर्थाश्रयोऽप्यपवादो बाधितुमिष्टः स्यात्, तदा सर्वस्मिन्निति सर्वशब्दं सप्तम्यन्तमुच्चारयेत्| `एका तिलोच्छ्रितिः`इति| श्रिञ उत्पूर्वात् `स्त्रियां क्तिन्`  [[3|3|94]] , `स्तोः श्चुना श्चुः`  [[8|4|39]]  इति चुत्वम्, `शश्छोऽटि`  [[8|4|62]]  इति च्छत्वम्| `दारजारौ` इत्यादि| दारजारशब्दौ निपात्येते| किमत्र निपात्यते? `दृ विदारणे` (धातुपाठः-1493) `जृष् वयोहानौ` (धातुपाठः-1130) आभ्यां हेतुमण्ण्यन्ताभ्यां कत्र्तरि तृजादिषु घञि णिलुक्| ननु च `णेरनिटि`  [[6|4|51]]  इति णिलोपे हि सति `जनीजृष्क्नसुरञ्जोऽमन्ताश्च` (धातुपाठः-817) इति मित्संज्ञायां सत्यां णिलोपे कृतेऽपि प्रत्ययलक्षणेन जीर्यतेर्मितां ह्यस्वत्वं प्रसज्यते| अस्तु तर्हि मितां ह्यस्वत्वम्, पुनर्घञाश्रया वृद्धिर्भविष्यतीति चेत्? अयुक्तमेतत्; न हि घञाश्रया वृद्धिः प्राप्नोति, `अचः परस्मिन् पूर्वविधौ`  [[1|1|56]]  इति स्थानिवद्भावे सति णिचा व्यवहितत्वात्| लुकि तु सति तस्यापरनिमित्तत्वादसति स्थानिवद्भावे घञमाश्रित्य वृद्धिर्भवति| न च प्रत्ययलक्षणेन ह्यस्वत्वं प्रसज्यते; `न लुमताङ्गस्यट  [[1|1|62]]  इति प्रत्ययलक्षणप्रतिषेधात्| तस्माल्लुग्वक्तव्यः॥"
}


