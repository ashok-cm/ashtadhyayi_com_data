{
    "a": "6",
    "p": "2",
    "n": "105",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": "  वृद्धौ इत्येतावतैव तद्वदुतरपदपरिग्रहे सिद्धे उतरपदग्रहणातदधिकारो लक्ष्यते ॥  एबहुव्रीहौ विश्वं संज्ञायाम् ॥ विशेः क्वनि विश्वशब्द आद्यौदातः । विश्वामित्र इत्यादि । अस्यावकाशः - विश्वदेवः , विश्वयशाः , संज्ञायां मित्राजिनयोः इत्यस्यावकाशः - कुलमित्त्रः, कुलाजिनः, विश्वामित्त्रः, विश्वाजिन इत्यत्रोभयप्रसङ्ए संज्ञायां मित्राजिनयोः इत्येतद्भवति विप्रतिषेधेन ॥",
    "kashika": "उत्तरपदस्य [[7|3|10]] इत्यधिकृत्य या विहिता वृद्धिः, तद्वत्युत्तरपदे सर्वशब्दो दिक्शब्दाश्च अन्तोदात्ता भवन्ति। सर्वपञ्चालकः। पूर्वपञ्चालकः। उत्तरपाञ्चालकः। सुसर्वार्धदिक्शब्देभ्यो जनपदस्य इति तदन्तविधिना जनपदलक्षणो वुञ् प्रत्ययः। सुसर्वार्धाज्जनपदस्य [[7|3|12]] दिशो ऽमद्राणाम् [[7|3|13]] इति च उत्तरपदवृद्धिः। अधिकारलक्षणादिह न भवति, सर्वमासः, सर्वकारकः इति।",
    "sutra_vishesh": "",
    "mahabhashyam": " उत्तरपदवृद्धौ सर्वं च (2765) (उत्तरपदवृद्धिपदार्थबोधकभाष्यम्) अयुक्तोऽयं निर्देशः, न ह्युत्तरपदं नाम वृद्धिरस्ति । कथं तर्हि निर्देशः कर्तव्यः ? वृद्धिमत्युत्तरपद ःथ्द्य;ति । स तर्हि तथा निर्देशः कर्तव्यः । न कर्तव्यः । नैवं विज्ञायते---उत्तरपदं वृद्धिः--उत्तरपदवृद्धिः, उत्तरपदवृद्धाविति । कथं तर्हि ? उत्तरपदस्य वृद्धिरस्मिन् सोऽयम्---उत्तरपदवृद्धिः, उत्तरपदवृद्धाविति ।। ",
    "sutra": "उत्तरपदवृद्धौ सर्वं च",
    "kaumudiNumber": "3839",
    "kaumudiText": "उत्तरपदस्येत्यधिकृत्य या वृद्धिर्विहिता तद्वत्युत्तरपदे परे सर्वशब्दो दिक्शब्दाश्चान्तोदात्ता भवन्ति | सर्वपाञ्चालकः | अपरपाञ्चालकः | अधिकारग्रहणं किम् | सर्वभासः | सर्वकारकः |",
    "nyaas": "`उत्तरपदवृद्धौ` इति| उत्तरपदाधिकारविहिता वृद्धिरुत्तरपदवृद्धिः, इह तु तद्वदुत्तरपदं गृह्रते| तमेवार्थं दर्शयितुमाह--`उत्तरपदस्योत्येवम्` इत्यादि| कथं पुनरुत्तरपदवृदधावित्युच्यमान एषोऽर्थः शक्यते विज्ञातुम्? तदुच्यते; उत्तरपदं स्वर्यते, स्वरितेनाधिकारो लक्ष्यते, तेनोत्तरपदस्येत्यधिकृत्य या विहिता वृद्धिस्तास्यास्तावद्ग्रहणं विज्ञायते| पूर्वपदस्येदमन्तोदात्तत्वं विधीयते| पूर्वपदं च सम्बन्धिशब्दत्वादुत्तरपदमुपस्थापयति| न च वृद्धिमात्र उत्तरपदमुपपद्यत इति सामथ्र्याद्वृद्धिशब्दसाहचर्यादुत्तरपदं वृद्धिमुपलक्षयति| तेनोत्तरपदाधिकारे वृद्धिमत्युत्तरपद एष स्वरो भवतीति विज्ञायते| `सर्वपाञ्चालकः` इति| `पूर्वकालैक`  [[2|1|48]]  इत्यादिना समासः| `पूर्वपाञ्चालकः` इत्यादौ `पूर्वापर`  [[2|1|57]]  इत्यादिना| `जनपदलक्षणो वृञ्प्रत्ययः` इति| `धन्वयोपधाद्वुञ्`  [[4|2|120]]  इत्यनुवत्र्तमाने `जनपदतदवध्योश्च`  [[4|2|123]]  इत्यतो जनपदग्रहणे च `अवृद्धादपि बहुवचनविषयात्`  [[4|2|124]]  इत्यनेन वञ्|`सुसर्वाद्र्धात्` इत्यादि| `सर्वपाञ्चालकः` इति| `सुसर्वर्धाज्जनपदस्य`  [[7|3|12]]  इत्युत्तरपदवृद्धिः| `पूर्वपाञ्चालकः` इत्यादौ तु `दिशोऽमद्राणाम्`  [[7|3|13]]  इति| एषा चोत्तरपदाधिकारविहिता, तत्र चोत्तरपदस्येत्यनुवृत्तेः| किं पुनः कारणमुत्तरपदाधिकार उत्तरपदग्रहणेन लक्ष्यत इत्येवं विज्ञायते? इत्याह--`अधिकार लक्षणात्` इत्यादि| यद्युत्तरपदग्रहणेनोत्तरपदाधिकारो लक्ष्येत, तदा वृद्धिमात्रवत्युत्तरपदे वैतद्वुञो ह्रु वात्तत्वं भवतीत्युक्तं स्यात्| तथा च सर्वभासः, सर्वकारक इत्यत्रापि स्यात्| अधिकारलक्षणे तु न भवति, न ह्रुदात्तत्वं भवतीत्युक्तं स्यात्| तथा च सर्वभासः, सर्वकारक इत्यत्रापि स्यात्| अधिकारलक्षणे तु न भवति, न ह्रुत्तरपदाधिकारविहिता वृद्धिः| `भासृ दीप्तौ` (धातुपाठः-624) भासत इति भासः, पचाद्यच्| करोतीति कारकः, ण्वुल्, `अचो ञ्णिति`  [[7|2|115]]  इति वृद्धिः, सा चोत्तरपदाधिकारविहिता न भवति॥"
}


