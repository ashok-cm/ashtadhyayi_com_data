{
    "a": "6",
    "p": "1",
    "n": "56",
    "msknum": "0",
    "ssknum": "0",
    "balamanorama": "<<बिभेतेर्हेतुभये>> - बिभेतेर्हेतुभये । \"आदेच उपदेशे\" इत्यत एच इति,आदिति चानुवर्तते । \"वभाषा लीयते\" रित्यतो विभाषेति,चिस्फुरो॑रित्यतो णाविति च । हेतुभयं - प्रयोजकाद्भयम् । तदाह  — बिभेतेरेच इत्यादिना ।",
    "tattvabodhini": "<<बिभेतेर्हेतुभये>> - बिभेतेर्हेतुभये । हेतुः —  प्रयोजकः । इहआदेच उपदेशे॑ इत्यत एच आदित्यनुवर्तते,विभाषा लीयते॑रित्यतो विभाषा,चिस्फुरो॑रित्यतो णाविति च । तदाह —  बिभेतेरेच इत्यादि ।",
    "padamanjari": "",
    "kashika": "णौ इति वर्तते, विभाषा इति च। हेतुरिह पारिभाषिकः स्वतन्त्रस्य प्रयोजकः, ततो यद् भयम्, स यस्य भयस्य साक्षाद् हेतुः, तद्भयम् हेतुभयम्। तत्र वर्तमानस्य ञिभी भये इत्यस्य धातोः णौ परतः विभाषा आकारादेशो भवति। मुण्डो भापयते, मुण्डो भीषयते। जटिलो भापयते, जटिलो भीषयते। भीस्म्योर् हेतुभये [[1|3|38]] इत्यात्मनेपदम्। भियो हेतुभये षुक् [[7|3|40]]। स च आत्त्वपक्षे न भवति। लिभियोः ईकारप्रश्लेषनिर्देशादीकारान्तस्य भियः षुक् विधीयते। हेतुभये इति किम्? कुञ्चिकयैनं भाययति। अत्र हि कुञ्चिकातो भयं करणात्, न हेतोर् देवदत्तात्।",
    "sutra_vishesh": "",
    "mahabhashyam": " बिभेतेर्हेतुभये (2493) (पदकृत्यभाष्यम्) हेतुभय इति किमर्थम् ? कुञ्ञ्चिकयैनं भाययति, अहिनैनं भाययति ।। (आक्षेपभाष्यम्) हेतुभये इत्युच्यमानेऽप्यत्र प्राप्नोति । एतदपि हेतुभयम् ।। (समाधानभाष्यम्) हेतुभय इति नैवं विज्ञायते --- हेतोर्भयम् --- हेतुभयम्, हेतुभय इति । कथं तर्हि ? हेतुरेव भयम् --- हेतुभयम्, हेतुभय इति । यदि स एव हेतुर्भयं भवतीति ।। ",
    "sutra": "बिभेतेर्हेतुभये",
    "kaumudiNumber": "2593",
    "kaumudiText": "बिभेतेरेच आत्वं च स्यात्प्रयोजकाद्भयं चेत् ॥",
    "nyaas": "`हतुभये` इति| `पञ्चमी भयेन`  [[2|1|36]]  इति पञ्चमीसमासोऽयमित्याह--`ततो यद्भयम्` इति| किं पुनस्ततो भयम्? इत्याह--`स यस्य भयस्य` इत्यादि| अथात्त्वपक्षे षुगागमः कस्मान्न भवति? अस्ति ह्रत्रापि प्राप्तिः--`एकदेशविकृतमनन्यवद्भवति` (व्या|प|16) इत्यत आह--`स च` इत्यादि| `भियो हेतुभये षुक्`  [[7|3|40]]  इत्यत्र हि भी+ई इ त ईकारेण प्रश्लिष्टस्य निर्देशः कृतः--ईकारान्तस्यैव षुग्? यथा स्यात्, आकारान्तस्य मा भूदीति| तथा लियो ग्रहणम्, तस्याप्यात्त्वपक्षे `लीलोर्नुक्लुकावन्यतरस्यां स्नेहविपातने`  [[7|3|39]]  इति नुग्न भवति| ईकारप्रश्लेषनिर्देशादेवेति प्रसङ्गेन व्युत्पादितम्॥"
}


