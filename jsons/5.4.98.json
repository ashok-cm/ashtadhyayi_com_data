{
    "a": "5",
    "p": "4",
    "n": "98",
    "msknum": "1502",
    "ssknum": "0",
    "balamanorama": "<<उत्तरमृगपूर्वाच्च सक्थ्नः>> - उत्तरमृग । \"उत्तर\" \"मृग\" \"पूर्व\" एभ्य, उपमानाच्च परो यः सक्थिशब्दत्तदन्तास्तत्पुरुषाट्टच्स्यादित्यर्थः । उत्तरसक्थमिति । उत्तरं सक्थीति विग्रहः । पूर्वं सक्थीति विग्रहेपूर्वकालैके॑ति समासः । फलकसक्थमिति । फलकमिव सक्थीति विग्रहे मयूरव्यंसकादित्वात्समासः । सर्वत्र टच्, टिलोपः ।",
    "tattvabodhini": "<<उत्तरमृगपूर्वाच्च सक्थ्नः>> - फलकसक्थमिति । अतएव ज्ञापकादसामान्यवचनेनाप्युपमानस्य समास इति माधवः ।",
    "padamanjari": "",
    "kashika": "उत्तर मृग पूर्व इत्येतेभ्यः परो यः सक्थिशब्दः, चकारादुपमानं च, तदन्तात् तत्पुरुषाट् टच् प्रत्ययो भवति समासान्तः। उत्तरसक्थम्। मृगसक्थम्। पूर्वस्क्थम्। उपमानात् खल्वपि फलकम् इव सक्थि फलकसक्थम्।",
    "sutra_vishesh": "",
    "mahabhashyam": "",
    "sutra": "उत्तरमृगपूर्वाच्च सक्थ्नः",
    "kaumudiNumber": "800",
    "kaumudiText": "चादुपमानात् | उत्तरसक्थम् | मृगसक्थम् | पूर्वसक्थम् | फलकमिव सक्थि फलकसक्थम् ॥",
    "nyaas": "`उत्तरसक्थम्` इति| उत्तरं सक्थ्न इति पूर्वापरादिशूत्रेण  [[2|1|57]]  समासः| अथ वा--उत्तरं सक्थीति विशेषणसमासः| `मृगसक्थम्` इति| षष्ठीसमासः| `पूर्वसक्थम्` इति| उत्तरसक्थमित्यनेन तुल्यमेतत्| `फलकसक्थम्` इति| `विशेषणम्`  [[2|1|56]]  इत्यादिना समासः॥"
}


