{
    "a": "7",
    "p": "2",
    "n": "42",
    "msknum": "755",
    "ssknum": "0",
    "balamanorama": "<<लिङ्सिचोरात्मनेपदेषु>> - ॒इट् सनि वा॑ इत्यत इड्वेत्यनुवर्तते ।वृतो वे॑त्यतो \"वृत\" इति । तदाह — वृङ्वृञ्भ्यामित्यादिना । ",
    "tattvabodhini": "<<लिङ्सिचोरात्मनेपदेषु>> - लिङ्सिचोः ।वृत इत्यनुवर्तते । आत्मनेपदेषु किम्  । अवारीत् । अवारिष्टाम् । अवारिषुः ।सिचि च परस्मैपदेषु॑ इति निषेधादिहवृतो वे॑ति न दीर्घः ।",
    "padamanjari": "  आत्मनेपदे परे इति । सिच एवैतद्विशेषणम्, न लिङ्ः, असम्भवात् । न चैवं तस्य परस्मैपदेऽपि प्रसङ्गः वलादेः इत्यधिकारात् । प्रावृषीष्टेत्यादौ उश्च इति कित्वम् ॥",
    "kashika": "वृ̄तो लिङि सिचि च आत्मनेपदपरे वा इडागमो भवति। वृषीष्ट, वरिषीष्ट। प्रवृषीष्ट, प्रावरिषीष्ट। आस्तरिषीष्ट, आस्तीर्षीष्ट। सिचि खल्वपि अवृत, अवरिष्ट, अवरीष्ट। प्रावृत, प्रावरिष्ट, प्रावरीष्ट। आस्तीर्ष्ट, आस्तरिष्ट, आस्तरीष्ट। आत्मनेपदेषु इति किम्? प्रावारिष्टाम्। प्रावारिषुः। लिङः प्रत्युदाहरणं न दर्शितम्, असम्भवात् यासुटो ऽवलादित्वातिति।",
    "sutra_vishesh": "",
    "mahabhashyam": "",
    "sutra": "लिङ्सिचोरात्मनेपदेषु",
    "kaumudiNumber": "2528",
    "kaumudiText": "वृङ्वृञ्भ्यामॄदन्ताच्च परयोर्लिङ्सिचोरिड्वा स्यात्तङि ॥",
    "nyaas": "वृत उदात्तत्वादिटि प्राप्ते विकल्पार्थ आरम्भः| `आत्मनेपदेषु` इति परसपतमीयम्| सिचश्चैतद्वि शेषणम्| यद्येवम्, लिङ्? विशेषितो न स्यात्, ततश्च लिङ्? परस्मैपदेष्वपि प्रसज्येत? नैतदस्ति; `वलादेः`  [[7|2|35]]  इत्यधिकारात्, लिङ्श्च परस्मैपदेषु यासुडादित्वाभावात्| `आत्मनेपदपरे` इति| आत्मनेपदं परं यस्मात्? स तथोक्तः| एतच्च सिजित्यनेनैव सम्बध्यते, न लिङित्यनेम; सिचमेव प्रत्यात्मनेपदग्रहणस्य विशेषणभावात्| `वृषीष्ट` इति| `उश्च`  [[1|2|12]]  इति कित्त्वाद्गुणाभावः| `आस्तीर्षीष्ट`इति| पूर्ववत्? कित्त्वदीर्घत्वादिः| `अवृत` इति| `ह्यस्वादङ्गात्`  [[8|2|27]]  इति सिचो लोपः॥"
}


