{
    "a": "6",
    "p": "4",
    "n": "35",
    "s": "शा हौ ",
    "padachcheda": "शा १\/१ हौ ७\/१",
    "anuvritti": "शासः ६\/१ [6।4।34]",
    "adhikara": " अङ्गस्य [6।4।1]  असिद्धवदत्राभात् [6।4।22] ",
    "full_sutra": "शासः हौ शा",
    "siddhantakaumudi_index": "2487",
    "msknum": "680",
    "ssknum": "0",
    "balamanorama": "<<शा हौ>> - शा हौ । \"शा\" इति लुप्तप्रथमाकम् ।शास इदङित्यतः शास इत्यनुवर्तते । तदाह —  शास्तेरिति । इत्त्वापवारदः । ननु शासेः शाभावे सति झल्परत्वाऽभावात्कतं हेर्धिरित्यत आह —  तस्याभीयत्वेनेति । यद्यपिधि चे॑ति सलोपे शाधीति सिद्धम्, तथापि सलोपस्याऽसिद्धत्वात्शास इ॑दिति इत्त्वं स्यात् । तन्निवृत्तये शाविधानमित्याहुः । लङ्याह — अशादिति । \"तिप्यनस्ते\" रिति दत्वे चत्र्वविकल्प इति भावः । अशासुरिति । अभ्यस्तत्वाज्जुसिति भावः । अशाः अशादिति ।सिपि धातो॑रिति रुत्वदत्वविकल्प इति भावः । अशिष्टम् अशिष्ट । अशासम् अशिष्व अशिष्म । शिष्यादिति ।शास इत् इति इत्त्वेशासिवसी॑ति ष इति भावः । अशिषदिति । अङि इत्त्वमिति भावः । दीधीङ्धातुरीकारान्तः । ङित्त्वादात्मनेपदी । एतदादयः पञ्चेति । इदं च माधवानुरोधेन । तत्त्वं त्वग्रे वक्ष्यते । जक्षित्यादित्वादभ्यस्तत्वाज्झस्य अदादेशः । दीध्यते । दीधीषे दीध्याथे दीधीध्वे । लट इडादेशे आह — ",
    "tattvabodhini": "<<शा हौ>> - शा हौ । शादेश इति ।धि चे॑ति सलोपेन शाधीति रूपे सिद्धेऽपि सलोपस्याऽसिद्धत्वात्शासै॑दिति इत्वं स्यात्; तद्वारणाय शाविधानमित्याहुः ।",
    "padamanjari": "  उपधाया इति निवृतमिति । तद्धि उपधाग्रहणं क्ङ्तीत्यिनेन सम्बद्धम्, तैह च क्ङिद्ग्रहणं निवृतम् इति वक्ष्यति, तेन तत्सम्बद्धमुपधाग्रहणं च निवृतम् । स्थानेयोगा षष्ठी भवतीति । एतच्च शब्दाधिकारपक्षस्याश्रयणाल्लभ्यते, अर्थाधिकारे त्विहाप्यवयवसम्बन्धान्न सर्वस्य स्यात् ।  क्ङ्तीत्यिपि निवृतमिति । उतरत्र पुनः क्ङिद्ग्रहणात् । तेनेति । अन्यथा सार्वधातुकमपित् इति वचनात्पित्वपक्षे ङ्तिवाभावाच्छाभावो न स्यात् । मा भूत्पित्वपक्षे, दृश्यमानस्तु प्रयोगोऽपित्वपक्षेऽप्युपपद्यते अत आह - शाधीत्याद्यौदातमपीति । यदि तु पिति शाभावो न स्यात्, तदा शाधीत्येतत्सतिशिष्टेन प्रत्यस्वरेणान्तोदात एव स्यात् । आद्यौदातमपि दृश्यते, तस्मात्पित्यपि शाभाव एव द्रष्टव्यः ।  इह आ हौ वक्तव्यम्, उपधाया इत्येव, आकारस्याकारवचनमित्ववाधानार्थम्, ततः हुढल्भ्यो हेर्धिः इति धित्वम्, धि च इति सकारलोपः । येषां तु धि सकारे सिचो लोपः इति पक्षः, तेषां शाभाव एव विधेय अन्यथा उपधायाः त्यिस्य निवृतावपि सकारस्याकारे तस्यासिद्धत्वाद्यद्यपि धित्वं लभ्यते, उपधायास्तु पूर्वेणेत्वमाशङ्क्येत, अविरोधात् ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "शासो हौ परतः शा इत्ययम् आदेशो भवति। अनुशाधि। प्रशाधि। उपधायाः इति निवृत्तम्, ततः शासः इति स्थानेयोगा षष्ठी भवति। क्ङति एतदपि निवृत्तम्। तेन यदा वा छन्दसि [[3|4|88]] इति पित्त्वं हिशब्दस्य तदा अप्यादेशो भवत्येव। शाधि इत्याद्युदात्तम् अपि छन्दसि दृश्यते।",
    "mahabhashyam": "",
    "siddhantakaumudi": "शास्तेः शादेशः स्याद्धौ परे | तस्याभीयत्वेनासिद्धत्वाद्धेर्धिः | शाधि | अशात् | अशिष्टाम् | अशासुः | अशाः | अशात् | शिष्यात् | सर्तिशास्ति-<{2382}> इत्यङ् | अशिषत् | अशासिष्यत् ॥\t |{$ {!1076 दीधीङ्!} दीप्तिदेवनयोः $}| एतदादयः पञ्चधातवश्छान्दसाः दीधीते | एरनेकाचः-<{272}> इति यण् | दीध्याते ॥",
    "nyaas": "यद्यत्र `उपधायाः`  [[6|4|24]]  इति वत्र्तते, ततो यथा पूर्वसूत्रे `शासः`  [[6|4|34]]  इत्यवयवभूता षष्ठी, तथेहापि स्यात्? एवञ्चोपधाया एवायमादेशः, प्रसज्येत, सर्वादेशश्चेष्यत इति मनसि कृत्वाह--`उपधाया इति निवृत्तम्` इति| तद्धि उपधागरहणं क्ङिद्ग्रहणेन सम्बद्धम्, इह च क्ङिद्ग्रहणं निवृत्तम्| तस्मात्? `उपधायाः`  [[6|4|24]]  इत्यस्यापि निवृत्तिर्भवति| `क्ङिति` इत्येतदपि निवृत्तम्` इति| `अनुदात्तोपदेश`  [[6|4|37]]  इत्यादौ सूत्रे पुनः क्ङिद्ग्रहणात्| `तेन` इत्यादिना क्ङिद्ग्रहणे निवृत्ते यदिष्टं सम्पद्यते तद्दर्शयति--यद्यत्र `क्ङिति`  [[6|4|24]]  इत्येतदनुवत्र्तेतततो `वा च्छन्दसि`  [[3|4|88]]  इति यसमिन्पक्षे हेरपित्त्वं न भवति तस्मिन्? पक्षे `सार्वधातुकमपित्`  [[1|2|4]]  इति वचनात्? ङित्त्वं नास्तीति शाभावो न स्यात्| क्ङिद्ग्रहणे तु निवृत्तेऽपित्त्वपक्षेऽपि भवत्येव| स्यादेतत्--व्यवस्थितविभाषाविज्ञानाच्छास उत्तरस्य हेः पित्त्वं न भविष्यति, ततो नार्थः क्ङिद्ग्रहणेन निवर्त्तितेन? इत्यत आह--`शाधीत्येतत्` इत्यादि| यदि शास उत्तरस्य हेः पक्षे पित्त्वं न स्यात्, तदा शाधीत्येतत्? सतिशिष्टत्वेन प्रत्ययस्वरेणान्तोदात्तमेव स्यात्| आद्युदात्तमपि च्छन्दसीष्यते| तच्च हेः पित्त्वे सति धातुस्वरेण सम्पद्यते, नान्यथा| तस्मादवश्यं च्छन्दसि यक्षे पित्त्वं विधेयम्| अथ `आ हौ` इत्येवं कस्मान्नोक्तम्, अकोरेऽपि हि `अलोऽन्त्यस्य`  [[1|1|52]]  इति सकारस्य विहिते सवर्णदीर्घत्वेन शाधीत्येतत्? सिद्धं भवति? न सिद्ध्यति; पूर्वसूत्रेणोपधाया इत्त्वं स्यात्| न चायं तस्य बाधको युज्यते; असति च सम्भवे बाधनं भवति, अस्ति च सम्भवो यदुभयं स्यात्, अत्रास्ति सम्भवः| तस्मादकारेऽन्त्यसय विहित उपधाया इत्त्वं स्यादेव॥ `हन्तेः` इति| स्पिपा निर्देशो यङलुग्निवृत्त्यर्थः--`जङ्घहि`॥"
}


