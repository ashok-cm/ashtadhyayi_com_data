{
    "a": "8",
    "p": "2",
    "n": "26",
    "s": "झलो झलि ",
    "padachcheda": "झलः ५\/१  झलि  ७\/१",
    "anuvritti": "",
    "adhikara": " पदस्य [8।1।16]  पूर्वत्रासिद्धम् [8।2।1]",
    "full_sutra": "",
    "siddhantakaumudi_index": "2281",
    "msknum": "517",
    "ssknum": "436",
    "balamanorama": "<<झलो झलि>> - असैध् स् तामिति स्थिते, अपृक्तत्वाभावादीडभावादिडभावाच्च, इट ईटीति सिचो लोपेऽप्राप्ते —  झलो झलि । झल इति पञ्चमी । संयोगान्तस्येत्यतो लोप इति, रात्सस्येत्यतः सस्येति चानुवर्तते । तदाह — झलः परस्येत्यादि । असैद्धामिति । असैध् स् तामिति स्थिते सलोपे धत्वे जश्त्वे च रूपम् । पक्ष इति । इट्पक्षे इत्यर्थः । असेधीदिति । इट ईटीति सलोपः । नेटीति वृद्धिप्रतिषेधः । लघूपधगुणः । खादृ इति । अत्र ऋदित्वंनाग्लोपी॑त्याद्यर्थमित्यभिप्रेत्याह —  ऋकार इदिति । खदेति । स्थैर्यं — स्थिरीभवनम् । ",
    "tattvabodhini": "<<झलो झलि>> - ॒संयोगान्तस्ये॑त्यतो लोप इति,रात्सस्ये॑त्यतः सस्येति चानुवर्तते । तदाह —  सस्य लोपः स्यादिति । पदस्येत्यधिकारात्प्रत्यासत्तेर्झलो झलि सस्येति निर्दिष्टानां त्रयाणामेकपदसंबन्धित्वे लोपोऽयम् । तेनसोमसुत्स्थानटमित्यत्र नभवति । झलः किम् । अनैष्टाम् । झलि किम्  । असैत्सीत् । असेधीदिति ।नेटी॑ति वृद्धिप्रतिषेधः गुणः । रखादृ भक्षणे । ऋकार इदिति । तेननाग्लोपी॑ति निषेधः । अचखादत् ।",
    "padamanjari": " भिदिच्छिदी स्वरितेतौ, मन्यतिहनुदातेत् । अयमपि सिच एव लोप इति । यदि वा ठ्पदस्यऽ इति वर्तते, तत्र प्रत्यासतेः ठ्झलो झलिऽ सस्येति निर्द्दिष्टानां त्रयाणामप्येकसम्बन्धत्वे विधिरयमिति सोमसुत् स्तोतेत्यादौ न भविष्यति । समासेऽपि न भवति---सोमसुत्स्थितिरिति । किं कारणम् ? सकारथकाराभ्यां यत्पदमारब्धं तत्प्रति तकारस्यावयवत्वाभावात् ॥",
    "laghusiddhantakaumudi_index": "480",
    "laghusiddhantakaumudi": "झलः परस्य सस्य लोपो झलि। अगौप्ताम्। अगौप्सुः। अगौप्सीः। अगौप्तम्। अगौप्त। अगौप्सम्। अगौप्स्व। अगौप्स्म। अगोपायिष्यत्, अगोपिष्यत्, अगोप्स्यत्॥ क्षि क्षये॥ 13॥ क्षयति। चिक्षाय। चिक्षियतुः। चिक्षियुः। एकाच इति निषेधे प्राप्ते --।",
    "kashika": "झलः उत्तरस्य सकारस्य झलि परतो लोपो भवति अभित्त। अभित्थाः। अच्छित्त। अच्छित्थाः। अवात्ताम्, अवात्त इत्यत्र वा सिचः सकारलोपस्य असिद्धत्वात् सः स्यार्धधातुके [[7|4|49]] इति सकारस्य तकारः। झलः इति किम्? अमंस्त। अमंस्थाः। झलि इति किम्? अभित्साताम्। अभित्सत। अयम् अपि सिच एव लोपः, तेन इह न भवति, सोमसुत् स्तोता, दृष्त्स्थानम् इति।",
    "mahabhashyam": "",
    "siddhantakaumudi": "झलः परस्य सस्य लोपः स्यात् झलि | असैद्धाम् | असैत्सुः | असैत्सीः | असैद्धम् | असैद्ध | असैत्सम् | असैत्स्व | असैत्स्म | पक्षे असेधीत् | असेधिष्टाम् | इत्यादि |{$ {!49 खादृ!} भक्षणे$} | ऋकार इत् | खादति | चखाद |{$ {!50 खद!} स्थैर्ये हिंसायां च$} | चाद्भक्षणे | स्थैर्ये अकर्मकः | खदति ॥",
    "nyaas": "`अभित्त, अभित्थाः` इति| भिदेर्लुङि स्वरितेत्त्वादात्मनेपदम्; तथासो, दकारस्य `खरि च`  [[8|4|54]]  इति चत्त्र्वम्--तकारः| `अवात्ताम्` इति| दसेर्लुङि तसस्ताम्| `अदात्त` इति| थस्य तः, `वदव्रज`  [[7|2|3]]  इत्यादिना वृद्धिः| अत्र सकारलोपे कृते `सः स्यार्धधातुके`  [[7|4|49]]  इति तकारो न प्राप्नोतीति यस्य भ्रान्तिः स्यात्, तं प्रत्याह--`अवात्ताम्` इत्यदि| `अमंस्त, अमंस्थाः` इति| `मन ज्ञाने` (धातुपाठः-1176), अनुदात्तेत्त्वादात्मनेपदम्| `अभित्साताम्` इति| भिदेराताम्| `अभित्सत` इति| `आत्मनेपदेष्वनतः`  [[7|1|5]]  इति झस्यादादेशः॥"
}


