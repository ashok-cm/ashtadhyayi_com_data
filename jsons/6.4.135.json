{
    "a": "6",
    "p": "4",
    "n": "135",
    "msknum": "1742",
    "ssknum": "0",
    "balamanorama": "<<षपूर्वहन्धृतराज्ञामणि>> - ननु प्रकृतिभावादल्लोपो न स्यादत आह — षपूर्वहन् । \"अल्लोपोऽनः\" इत्यनुवर्तते ।भस्ये॑त्यधिकृतं, तदाह — षपूर्व इति । ताक्ष्ण इति ।तक्ष्णोऽण उपसङ्ख्यान॑मिति कारिलक्षणण्यस्यापवादोऽण् । ताक्षण्य इति ।सेनान्तलक्षणकारिभ्यश्च॑ इति ण्यः ।",
    "tattvabodhini": "<<षपूर्वहन्धृतराज्ञामणि>> - ताक्ष्ण इति । शिवादित्वात्,तस्येदम्इति वाऽण् । ताक्ष्ण्य इति । कारिलक्षणोण्यः । कुलात्खः । केवलात्कुलशब्दात्अपूर्वपदा॑दित्यादिना विशेषविहिताभ्यामपि यङ्ङकञ्भ्यां खो न बाध्यते, तद्विधावन्यतरस्याङ्ग्रहणादित्याशयेनाह —  ।",
    "padamanjari": "  किमिदं नियमार्थम्, आहोस्विद्विध्यर्थम् कथं चेदं नियमार्थम्, कथं वा विध्यर्थम् यद्यन्निति प्रकृतिभावोऽनन्तरस्यैव टिलोपस्य, तदाल्लोपस्य प्रकृतिभावेनानिवर्तितत्वात्पूर्वेणैव सिद्धे नियमार्थम्, अथाविशेषेणाल्लोपटिलोपयोर्द्वयोरपि प्रकृतिभावस्ततो विध्यर्थम् । तत्रापि नियमपक्षे यदि तावदेवं नियमः - षपूर्वदीनामेवाणीति भवेत्, इह न स्यात् - सामनः वैमनः, ताक्षण्य इत्यत्र तु प्रसङ्गः । अथाप्युभयनियमः  एस्यात्, षपूर्वदीनामेवाणि, षपूर्वदीनामण्येवेति एवमपि सामनः वैमनः, ताक्षण्य इति सिद्धम् सामसु साधुः सामन्योऽत्र प्राप्नोति । तस्मादुभयोः प्रकृतिभाव इत्याश्रित्य विद्यर्थमिदमित्याह - तस्याकारस्य लोपो भवतीति । ताक्ष्ण इति । इदमर्थेऽण्, अपत्ये तु कारिलक्ष्णो ण्यो भवति । उभावपि न भवत इति ।  टिलोपमात्रव्यावृत्तिर्निषेधेनापि सिध्यति ।  तत्प्रकृत्येति वचनान्निवृत्तिरुभयोरपि ॥",
    "kashika": "षकारपूर्वो यः अन् हनः धृतराज्ञश्च तस्य अकारलोपो भवति अणि परतः। औक्ष्णः। ताक्ष्णः। भ्रौणघ्नः। धार्तराज्ञः। षपूर्वहन्धृतराज्ञाम् इति किम्? सामनः। वैमनः। अनिति प्रकृतिभावेन अल्लोपटिलोपौ उभावपि न भवतः। अणि इति किम्? ताक्षण्यः।",
    "sutra_vishesh": "",
    "mahabhashyam": " षपूर्वहन्धृतराज्ञामणि (3133) (लोपाधिकरणम्) (षपूर्वादिग्रहणे पक्षद्वयोपस्थापकं भाष्यम्) अथ किमिदं षपूर्वादीनां पुनर्वचनमल्लोपार्थमाहोस्विन्नियमार्थम् । कथं वा अल्लोपार्थम्, कथं वा नियमार्थम् ? यद्यविशेषेणाल्लोपटिलोपयोः प्रकृतिभावस्ततो विध्यर्थम् । अथ हि अणि टिलोपस्यैव प्रकृतिभावस्ततो नियमार्थम् । अत उत्तरं पठति--- (6606 अल्लोपपक्षस्थापकवार्तिकम् ।। 1 ।।) - षपूर्वादीनां पुनर्वचनमल्लोपार्थम् - षपूर्वादीनां पुनर्वचनं क्रियते अल्लोपार्थम् । अविशेषेणाल्लोपटिलोपयोः प्रकृतिभावः ।। (6607 नियमपक्षे दोषदर्शकं वार्तिकम् ।। 2 ।।) - अवधारणे ह्यन्यत्र प्रकृतिभाव उपधालोपप्रसङ्गः - अवधारणे हि अन्यत्र प्रकृतिभावे उपधालोपः प्रसज्येत । कथम् ? यदि तावदेवं नियमः स्यात्---षपूर्वादीनामेवाणीति । एवमपि भवेदिह नियमान्न स्यात्---सामनः वैमन इति । ताक्षण्य इत्यत्र प्राप्नोति । अथाप्येवं नियमः स्यात्---षपूर्वादीनामण्येवेति । एवमपि भवेदिह नियमान्न स्यात्---ताक्षण्य इति । सामनो वैमन इत्यत्र तु प्राप्नोति । अथाप्युभयतो नियमः स्यात्---षपूर्वादीनामेवाणि, अण्येव षपूर्वादीनामिति । एवमपि सामन्यो वेमन्य इति प्राप्नोति । तस्मात्सुष्ठूच्यते---षपूर्वादीनां पुनर्वचनमल्लोपार्थम् अवधारणे ह्यन्यत्र प्रकृतिभाव उपधालोपप्रसङ्गः इति ।। ",
    "sutra": "षपूर्वहन्धृतराज्ञामणि",
    "kaumudiNumber": "1160",
    "kaumudiText": "षपूर्वो योऽन्तस्य हनादेश्च भस्यातो लोपोऽणि | औक्ष्णः | ताक्ष्णः | भ्रौणघ्नः | धृतराज्ञोऽपत्यं धार्तराज्ञः | षुपूर्व इति किम् ? साम्नोऽपत्यं सामनः | अणि किम् ? ताक्षण्यः ॥",
    "nyaas": "`अन्`  [[6|4|167]]  इति प्रकृतिभावेनाल्लोपस्य निवृत्तिर्मा भूदित्येवमर्थ वचनम्| `औक्ष्णः, ताक्ष्णः` इति| उक्षन्, तक्षन्, इत्येताभ्यामपत्यार्थेऽण्| `भ्रौणाध्नः` इति| भ्रूणं हतवानिति `ब्राहृभ्रूणवृत्रेषु हनः`  [[3|2|87]]  [`ब्राहृभ्रूणवृत्रेषु क्विप्` इति सूत्रम्] इति क्विप्, तदन्तादण्, `हो हन्तेर्ञ्णिन्नेषु`  [[7|3|54]]  इति कुत्वम्| `धात्र्तराज्ञः` इति| घृतराजशब्दाद्बहुव्रीहेरण्| `सामनः, वैमनः` इति| `तस्येदम्`  [[4|3|120]]  इत्यण्, `उभावपि न भवतिः` इति| अल्लोपटिलोपावुभावपि चापेक्ष्य प्रकृतिभावस्य विधानात्| `ताक्षण्यः` इति| `कुर्वादिब्यो ण्यः`  [[4|1|151]]  इति ण्ये प्रकृते सेनान्तलक्षणकारित्वाण्ण्यप्रत्ययः`  [[4|1|152]] , `ये चाभावकर्मणोः`  [[6|4|168]]  इति प्रकृतिभावः॥"
}


