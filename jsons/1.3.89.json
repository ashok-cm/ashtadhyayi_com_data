{
    "a": "1",
    "p": "3",
    "n": "89",
    "s": "न पादम्याङ्यमाङ्यसपरिमुहरुचिनृतिवदवसः ",
    "padachcheda": "न ०\/० पा-दमि-आङ्यम-आङ्यस-परिमुह-रुचि-नृति-वद-वस: ५\/१",
    "anuvritti": "",
    "adhikara": "",
    "full_sutra": "",
    "siddhantakaumudi_index": "2755",
    "msknum": "953",
    "ssknum": "0",
    "balamanorama": "<<न पादम्याङ्यमाङ्यसपरिमुहरुचिनृतिवदवसः>> - न पादम्याङ्यम् । पा दमि आङ्यम् आङ्यम् आङ्यस परिमुहरुचि नृति वद वस् एषां समाहारद्वन्द्वात्पञ्चमी । प्राप्तस्य निषेध्यत्वात् प्राप्तिमुपपादयति —  पिबतिर्निगरणार्थ इति । ततश्च \"निगरणचलनर्थेभ्यः\" इति प्राप्तिरिति भावः । नृतिरिति । नृतिश्चलनार्थकः । अणौ चित्तवत्कर्तृकः अकर्मकश्चेत्यर्थः । सूत्रद्वयनेनेति ।अणावकर्मका॑दिति,निगरणचलनार्थेभ्यश्च॑ इति च सूत्रद्वयेनेत्यर्थः । पाययते इति ।शाच्छासाह्वाव्यावेपां यु॑गिति पुकोऽपवादो युक् । दमयते इति ।जनीजृष्क्नसुरञ्जोऽमन्ताश्चे॑त मित्त्वाद्ध्रस्वः । ननु दिवादौ दमिः सकर्मक इत्युक्तम्, अतः कथमिहअणावकर्मका॑दिति प्राप्तिरिति चेद्दमेः परस्मैनिषेधादेव दमिरकर्मकोऽपि । अतो दमिः सकर्मक इत्यस्य न विरोधः । आयामयते इति । \"यमोऽपरिवेषणे\" इति मित्त्वनिषेधान्न ह्यस्वः । वासयते इति । \"वस निवासे\" इति भौवादिकस्यैवात्र ग्रहणम्, नतु \"वस आच्छादने\" इत्यादादिकस्याऽपि, तस्य सकर्मकत्वादेवाऽप्राप्तेः,लुग्विकरणालुग्विकरणयोरलुग्विकरणस्यैव ग्रहण॑मित्युक्तेश्च । धेट #उपसङ्ख्यानमिति ।परस्मैपदनिषेधस्ये॑ति शेषः । धापयेते शिशुमिति मन्त्रः । ननुवत्सान् पाययति पयः॑,दमयन्ती कमनीयतामदं॑,भिक्षा वासयती॑ति च कथम् ।न पादम्यडमेति परस्मैपदस्य निषेधादित्यत आह —  अकत्र्रभिप्राये इति ।अनन्तरस्ये॑ति न्यायेननिगरणचलनार्थेभ्यश्च॑,॒अणावकर्मकाटदिति सूत्रद्वयप्राप्तस्यैवन पादम्याङ्यमाङ्यमसे॑ति निषेध इति भावः । \"वा क्यषः\" इत्यादि प्राग्व्याख्यातमपि सूत्रक्रमेण पुनरुपात्तम् । इतिपरस्मैपदव्यवस्था । अथ परिभाषाप्रकरणम्॥",
    "tattvabodhini": "<<न पादम्याङ्यमाङ्यसपरिमुहरुचिनृतिवदवसः>> - न पाद । चित्तवत्कर्तृका अकर्मका इति । दिवादौ दमिः सकर्मक इत्युक्तम्, इह त्वकर्मक इति पूर्वोत्तरविरोधो यद्यप्यस्ति तथापि कर्मणः कर्तृत्वविवक्षायां दमिरत्राऽकर्मक इत्याहुः । पाययत इति ।शाच्छसे॑ति युक् । आयामयत इति ।यमोऽपरिवेषमे॑ इति मित्त्वनिषेधः । वासयत इति । वस निवास इत्यस्य ग्रहणं । वस आच्छादने इत्यस्य तु न निषेधः, सकर्मकत्वेन तस्य प्राप्त्यभावात् । कर्मकर्तृत्वविवक्षायामकर्मकत्वेऽपि लुग्विकरमपरिभाषया नाऽत्र ग्रहणमित्याहुः । * धेट उपसङ्ख्यानम् । समीची इति । प्रथमाद्विवचनम् ।वा छन्दसी॑ति पूर्वसवर्णदीर्घः । परस्मैपदं स्यादेवेति ।अनन्तरस्य॑ इति योगद्वयेन प्राप्तस्यैव परसमैपदस्य प्रतिषेध इति भावः । [इति तत्त्वबोधिन्याम् परस्मैपदप्रक्रिया] इति पदव्यवस्था ।अथ परिभाषाप्रकरणम् । —  —  —  —  —  —  —  — ",
    "padamanjari": " लुग्विकरणालुग्विकरणयोरलुग्विकरणस्य ग्रहणमिति पिबतिवसत्योर्ग्रहणम्, न पातिवस्त्योः; तेनाणावकर्मकत्वविवक्षायां परस्मैपदं भवत्येव। पाययते इति। ठ्शाच्छासाह्वाव्यावेपां युक्ऽ। पादिष्विति॥ धेडप्यस्मिन् सुत्रे पठितव्य इत्यर्थः। समीचि इति प्रथमाद्विवचने ठ्वा च्छन्दसिऽ इति पूर्वसवर्णदीर्घः॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "पूर्वेण योगद्वयेन कर्त्रभिप्रयक्रियाफलविवक्षायाम् आत्मनेपदापवादः परस्मैपदं विहितम्। तस्य प्रतिषेधो ऽयमुच्यते। यत् कर्त्रभिप्रायविषयम् आत्मनेपदं तदवस्थितम् एव, न प्रतिषिध्यते। पा दमि अङ्यम आङ्यस परिमुह रुचि नृति वद वस इत्येतेभ्यो ण्यन्तेभ्यः परस्मैपदं न भवति। णिचश्च [[1|3|74]] इत्यात्मनेपदं भवति। तत्र पिवतिर् निगरणार्थः। दमिप्रभृतयश्चित्तवत्कर्तृकाः। नृतिश्चलनार्थो ऽपि। एषां परस्मैपदं न भवति। पा पाययते। दमि दमयते। आङ्यम् आयामयते। यमो ऽपरिवेषणे इति मित्संज्ञा प्रतिषिध्यते। अङ्यस आयासयते। परिमुह परिमोहयते। रुचि रोचयते। नृति नर्तयते। वद वादयते। वस वासयते। पादिषु धेट उपसङ्ख्यानम्। धापयेते शिशुमेकं समीची।",
    "mahabhashyam": " न पादम्याङ्यमाङ्यसपरिमुहरुचिनृतिवदवसः पादिषु धेट उपसंख्यानम् ।। 1 ।। पादिषु धेट उपसंख्यानं कर्तव्यम् । धापयेते शिशुमेकं समीची ।। 89 ।। ",
    "siddhantakaumudi": "एभ्यो ण्यन्तेभ्यः परस्मैपदं न | पिबतिर्निगरणार्थः | इतरे चित्तवत्कर्तृका अकर्मकाः | नृतिश्चलनार्थोऽपि | तेन सूत्रद्वयेन प्राप्तिः | पाययते | दमयते | आयामयते | आयासयते | परिमोहयते | रोचयते | नर्तयते | वादयते | वासयते ॥ |<!धेट उपसंख्यानम् !> (वार्तिकम्) ॥ धापयेते शिशुमेकं समीची | अकर्त्रभिप्राये शेषात् <{2159}> इति परस्मैपदं स्यादेव | वत्सान्पाययति पयः | दमयन्ती कमनीयतामदम् | भिक्षां वासयति | वा क्यषः <{2669}> | लोहितायति | लोहितायते | द्युद्भ्यो लुङि <{2345}> अद्युतत् | अद्योतिष्ट | वृद्भ्यः स्यसनोः <{2347}> | वर्त्सयति | वर्तिष्यते | विवृत्सति | विवर्तिषते | लुटि च क्लृपः <{2341}> कल्प्ता | कल्प्तासि | कल्पितासे | कल्प्तासे | कल्प्स्यति | कल्पिष्यते | कल्प्स्यते | चिक्लृप्सति | चिकल्पिषते | चिक्लृप्सते ॥ समाप्ता पदव्यवस्था ॥| इति तिङन्तपरस्मैपदप्रकरणम्‌ |",
    "nyaas": "`पा` इति `लुग्विकरणालुग्विकरणायोरलुग्विकरणस्यैव ग्रहणम्` (व्या|प|50) इत्यनेन `पा पाने` (धातुपाठः-925) इत्यस्यैव ग्रहणम्, न `पा रक्षणे` (धातुपाठः-1056)इत्येतस्य| `दमु उपशमे` (धातुपाठः-1203), `यम उपरमे` (धातुपाठः-984), `यसु प्रयत्ने` (धातुपाठः-1210), आङपूर्वावेतौ| `मुह वैचित्ये` (धातुपाठः- 1198), परिपूर्वः, `रुच दीप्तौ` (745), `नृती गात्रविक्षेपे` (धातुपाठः-1116), `वद व्यक्तायां वाचि` (धातुपाठः-1009) `वस निवासे` (धातुपाठः-1005), आच्छादनार्थस्य वसेग्र्रहणं पूर्वोक्तादेव हेतोर्न भवति| `पूर्वेण योगद्वयेन` इति| अन्तरेणेत्यर्थः| `नृतिश्चलनार्थोऽपि` इति| अपिशब्दाच्चितवत्कर्त्तृकार्थश्च| `पाययते` इति| `शाच्छासाह्वाव्यावेपां युक्`  [[7|3|37]] | पातेस्त्वकर्मकत्वविवक्षायां परस्मैपदं भवति| `पालयति` इति| `पातेलुग्वक्तव्यः` (वा|2;7, 3|37) इत्युपसंख्यानाल्लुगागमः| `दमयते` इति| पूर्ववत् `मितां ह्यस्वः`  [[6|4|92]] | `आयामयते` इति| ननु चात्रपिमित्वे सति ह्यस्वेन भवितव्यमित्यत आह-- `यमोऽपरिवेषणे` इति| तत्र हि `न कम्यमिचमाम्` (ग|सू|धातुपाठः-817)इत्यतो नेत्यनुवर्तते| `आङ`इति| ङिद्विशिष्टस्याकारस्योपबदानमुपसर्गप्रतिपत्त्यर्थम्| तेनोपसर्गप्रतिरूपको य आकारस्तस्य ग्रहणं न भवति|`पादिषु धेट उपसंख्यानम्` इति| पादिष्विति विषयसप्तमी| उपसंख्यानशब्दस्य प्रतिपादनमर्थः| धेटः पादिविषयस्य परस्मैपदप्रतिषेधस्य प्रतिपादनं कत्र्तव्यम्| योऽयं पादिविषयः परस्मैपदप्रतिषेधः,स धेटोऽपि भवतीत्यर्थः| तत्रेदं प्रतिपादनम्- नेति योगविभागः क्रियते, तेन धेटोऽपि प्रतिषेधो भविष्यति| यद्येवम्, नेत्यनेनैव सिद्धत्वात् पादीनां ग्रहणमनर्थकम्? नानर्थकम्; पूर्वयोगस्यासर्वविषयात्वज्ञापनार्थत्वात्| `धापयेते` इति| `धेट पाने` (धातुपाठः-902) `आदेचः`  [[6|1|44]]  इत्यादिनात्त्वम्, पूर्ववत् पुक्| `शिशुम्` इति| `गतिबुद्धि`  [[1|4|52]]  इत्यादिना कर्मसंज्ञायां द्वितीया॥"
}


