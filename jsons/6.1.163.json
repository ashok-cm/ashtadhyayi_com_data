{
    "a": "6",
    "p": "1",
    "n": "163",
    "s": "चितः ",
    "padachcheda": "चितः 6\/1",
    "anuvritti": "उदात्तः 1\/1 [6।1।159]",
    "adhikara": "",
    "full_sutra": "चितः उदात्तः ",
    "siddhantakaumudi_index": "3710",
    "msknum": "2309",
    "ssknum": "0",
    "balamanorama": "",
    "tattvabodhini": "",
    "padamanjari": " भङ्गुरमिति। ठ्चजोः कु घिण्यतोःऽ इति कुत्वम्। कुण्डिना इति। कुण्कडशब्दान्मत्वर्थीय इनिः, स्त्रियां ङीप्, कुण्डिनीशब्दो मध्योदातः, कुण्डिन्या अपत्यानि बहूनि, गर्गादियञो बहुषु लुक्, परिशिष्टस्य कुण्डिनजादेशः। चिति प्रत्यये इति। ननु च नात्र चितीति प्रत्ययग्रहणं कुण्कडिनजादेरपि ग्रहणात् ? तस्मादयमत्रार्थः---यत्र चित्प्रत्ययस्तत्र समुदायस्येष्यत इति। कथं पुनरेतल्लभयते? चित इत्यवयवादेषा षष्ठी, न कार्यिणः, चितोऽवयवस्य सम्बन्धी यः समुदायः स कार्या। अथ वा--चिदस्यास्तीति चितः, अर्शाअदेराकृतिगणत्वादच् प्रत्ययः, षष्ठ।ल्र्थे प्रथमा, तेन चिद्वतः समुदायस्येत्यर्थः। अत्र च लिङ्गम्-अकः चित्करणम्, अन्यथा तस्यैकाच्त्वादनर्थकं तत्स्यात्। कुण्कडिनजादेर्व्यपदेशिवद्भावेन चिद्वत्वम् ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "चितो ऽन्त उदात्तो भवति। भञ्जभासमिदो घुरच् [[3|2|161]] भङ्गुरम्। भासुरम्। मेदुरम्। आगस्त्यकौण्डिनययोरगस्तिकुण्डिनच् [[2|4|70]]। कुण्डिनाः। चिति प्रत्यये प्रकृतिप्रत्ययसमुदायस्य अन्त उदात्त इष्यते। बहुपटुः। उच्चकैः।",
    "mahabhashyam": " चितः (2600) (6283 उपसंख्यानवार्तिकम् ।। 1 ।।) - चितः सप्रकृतेर्बह्वकजर्थम् - चितः सप्रकृतेरिति वक्तव्यम् । किं प्रयोजनम् ? बह्वकजर्थम् । बहुजर्थमकजर्थं च । बहुजर्थं तावत् --- बहुभुक्तम्, बहुकृतम् । अकजर्थम् --- सर्वकैः, विश्वकैः, उच्चकैः, नीचकैः, सर्वके, विश्वके ।। (उपसंख्यानानर्थक्यबोधकभाष्यम्) तत्तर्हि वक्तव्यम् । न वक्तव्यम् । मतुब्लोपोऽत्र द्रष्टव्यः । तद्यथा --- पुष्पका एषां ते पुष्पकाः, कालका एषां ते कालकाः ।। अथवाऽकारो मत्वर्थीयः । तद्यथा --- तुन्दः, घाट इति । पूर्वसूत्रनिर्देशश्च --- चित्वान् --- चित इति ।। ",
    "siddhantakaumudi": "अन्त उदात्तः स्यात् ॥ |<!चितः सप्रकृतेर्बह्वकजर्थम् !> (वार्तिकम्) ॥ चिति प्रत्यये सति प्रकृतिप्रत्ययसमुदायस्यान्त उदात्तो वाच्य इत्यर्थः | नभन्तामन्यके समे (नभ॑न्तामन्य॒के स॑मे) | यके सरस्वतीमनु (य॒के सर॑स्वती॒मनु॑) | तकत्सुते (त॒कत्सुते॑) |",
    "nyaas": "`भङगुरम्` इत्यादौ प्रत्ययस्वरस्यापवादोऽन्तोदात्तत्वं विधीयते| `कुण्डिनाः` इति| अत्र तु स्थानिवद्भावः स्वरस्य| कुण्डिनोशब्दस्यायमादेशः, स च प्रतययस्वरेण मध्योदात्त इति तदादेशोऽपि मध्योदात्त एव सात्| कुण्डमस्यास्तीतीनिः, तदन्तात्? स्त्रियां `ऋन्नेभ्यो ङीप्`  [[4|1|5]]  इती ङीप्| कुण्डिन्या अपत्यानि बहुनीति गर्गादित्वात्? यञ्?  [[4|1|105]] , तस्य बहुषु लुक्| परिशिष्टस्य कुण्डिनजादेशः| `चिति प्रतयये` इत्यादि| कथं पुनः प्रकृतिप्रत्ययसमुदायस्यान्तोदात्तत्वं लभ्यते? यथा लभ्यते तथाख्यायते--इह चित इति समुदायसम्बन्धेऽवयवादेषा षष्ठी| चितोऽवयवस्य सम्बन्धी यः समुदायः तस्यान्तोदात्तत्वं भवतीत्यर्थः| अथ वा चित इति मत्वर्थीयाच्प्रत्ययान्तमेतत्--चिदस्यास्तीति चितः, तस्यान्तोदात्तत्वं भवतीत्यर्थः| तेन प्रकृतिप्रत्ययसमुदायस्यान्तोदात्तत्वं सिध्यति| यदि तर्हि चित इति मत्वर्थीयाकारप्रत्ययान्तमेतत्, तर्हि सुब्व्यत्ययेन षष्ठ्याः प्रसङ्गे प्रथमा भविष्यति| `बहुपटवः` इति| ईषदसमाप्ताः पटव इति `विभावा सुपो बहुच्? पुरस्तात्तु`  [[5|3|68]]  इति बहुच्| `उच्चकैः` इति| `अव्ययसर्वनाम्नामकच्? प्राक्टेः  [[5|3|72]]  इत्यकच्॥"
}


