{
    "a": "6",
    "p": "3",
    "n": "28",
    "msknum": "1599",
    "ssknum": "0",
    "balamanorama": "<<इद्वृद्धौ>> - आगेन्द्र इति । अग्निश्च इन्द्रश्च अग्नेन्द्रौ ।देवताद्वन्द्वे चे॑त्यानङ् । आद्गुणः । अग्नेन्द्रौ देवते अस्येत्याग्नेन्द्रः ।साऽस्य देवते॑त्यण् । आदिवृद्धिः । अत्रेन्द्रशब्दस्योत्तरपदस्य वृद्धिमत्त्वाऽभावात् । \"इद्वृद्धौ\" इति नेति भावः ।देवताद्वन्द्वे चे॑त्युभयपदवृद्धिमाशङ्क्याह — नेन्द्रस्येति । विष्णौ नेति । विष्णुशब्दे परे अग्नेरिकारो नेति वक्तव्यमित्यर्थः । आग्नावैष्णवमिति । अग्नि ष्च विष्णुश्च -अग्नाविष्णू ।देवताद्वन्द्वे चे॑त्यानङ् । अगनाविष्णू देवते अस्येत्यर्थेसाऽस्य देवते॑त्यण् । आग्नावैष्णवं हविः ।देवताद्वन्द्वे चे॑त्युभयपदवृद्धिः । इत्त्वाऽभावादान व । ",
    "tattvabodhini": "<<इद्वृद्धौ>> - इद्वृद्धौ । तकार उच्चारणार्थः । इकारस्येकारविधानं तु बाधकबाधनार्थम् । वृद्धिशब्देनाऽत्र वृद्धिमद्गृह्रते, वृद्धिमात्रस्योत्तरपदस्याऽसंभवात् । अतो व्याचष्टे — -वृद्धिमत्युत्तरपद इति । आनङमीत्वं च बाधित्वेति । यद्यपि वृद्धेः प्रागेव आनङीत्वयोरन्तरङ्गत्वात्प्रवृत्तिरस्ति, तथापिपरिह्मत्यापवादविषयमत्सुर्गोऽभिनिविशते, इति न्यायादानङीत्वे न भवत इति भावः । आग्नावेष्णवमिति । इत्वाऽभावादानङेव भवति ।",
    "padamanjari": "  अत्र वृद्धिमदुतरपदं वृद्धिशब्देनोच्यते, वृद्ध्यात्मकस्योतरपदत्यासम्भवात् । अग्नीवरुणौ देवते अस्य, अग्नामरुतौ देवते अस्योति विग्रहः, पूर्वत्रेत्वम्, उतरत्रानङ् । द्व्यधिष्ठानं देवतात्वमिति । देवतेत्येकवचनम् । आनङ्मीत्वं च बाधितुमिति । वरुणे हीत्वस्य प्रसङ्गः, अन्यत्रानङ्ः । यद्यपि प्राग् वृद्धेविग्रहवाक्य एवानङीत्वयोः प्रसङ्गः, तथाप्यपवादविषयत्वात्प्रक्रियावाक्ये न क्रियेते, लौकिके तु वाक्ये भवत एव ।  इद्वृद्धौ विष्णोः प्रितिषेधः - आग्नावैष्णवमेकादशकपालं निर्वपेत् ॥",
    "kashika": "कृतवृद्धावुत्तरपदे देवताद्वन्द्वे अग्नेः इकारादेशो भवति। आग्निवारुणीमनड्वहीमालभेत। आग्निमारुतं कर्म क्रियते। अग्नीवरुणौ देवते अस्य, अग्नीअरुतौ देवते अस्य इति तद्धितः। तत्र देवताद्वन्द्वे च [[7|3|21]] इत्युभयपदवृद्धौ कृतायाम् आनङ्, ईत्वं च बाधितुम् इकारः क्रियते। वृद्धौ इति किम्? आग्रेन्द्रः। नेन्द्रस्य परस्य [[7|3|24]] इत्युत्तरपदवृद्धिः प्रतिषिध्यते। इद्वृद्धौ विष्णोः प्रतिषेधो वक्तव्यः। आग्नावैष्णवं चरुं निर्वपेत्।",
    "sutra_vishesh": "",
    "mahabhashyam": " इद्वृद्धौ (2887) (6420 प्रतिषेधोपसंख्यानवार्तिकम् ।। 1 ।।) - इद्वृद्धौ विष्णोः प्रतिषेधः - इद्वृद्धौ विष्णोः प्रतिषेधो वक्तव्यः । आग्नावैष्णवं चरुं निर्वपेत् ।। ",
    "sutra": "इद्वृद्धौ",
    "kaumudiNumber": "925",
    "kaumudiText": "वृद्धिमत्युत्तरपदे अग्नेरिदादेशः स्याद्देवताद्वन्द्वे | अग्नामरुतौ देवते अस्य आग्निमारुतं कर्म | अग्निवरुणौ देवते अस्य आग्निवारुणम् | देवताद्वन्द्वे च <{1239}> इत्युभयपदवृद्धिः | अलौकिके वाक्ये आनङमीत्त्वं च बाधित्वा इत् | वृद्धौ किम् | आग्नेन्द्रः | नेन्द्रस्य परस्य <{1240}> इत्युत्तरपदवृद्धिप्रतिषेधः ॥ |<!विष्णौ न !> (वार्तिकम्) ॥ आग्नावैष्णवम् ॥",
    "nyaas": "`अग्नेः`  [[6|3|26]]  इत्यनुवत्र्तते, `देवताद्वन्द्वे`  [[6|3|25]]  इति च| `सोमवरुणयोः`  [[6|3|26]]  इति निवृत्तम्| वृद्धिशब्देन साहचर्यात्? कृतवृद्ध्युत्तरपदं गृह्रते| अत एवाह--`कृतवृद्धावुत्तरपदे` इति| `आग्निवारुणीम्` इति| औत्सर्गिकेऽणि कृते `टिङ्ढाणञ्`  [[4|1|5]]  इति ङीप्| अत्रापि तकार उच्चारणार्थः॥"
}


