{
    "a": "6",
    "p": "2",
    "n": "156",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": "  पाशतृणशब्दाभ्यां समूहे पाशादिभ्यो यः दन्तकर्णशब्दाभ्यां भवार्थे दिगादिभ्यो यत्, शरीरावयवाच्च इति यत् ।  पाद्यमिति । पादार्घाभ्यां च इति यत् । अदेयमिति । अर्हार्थे अचो यत् ईद्याति इतीत्वम्, गुणः । निरनुबन्धकैकानुबन्धयीरिति । एते च परिभाषे - वामदेवाद् ड।ल्ड्ड।लै इत्यत्र ज्ञापिते ॥",
    "kashika": "य यतित्येतौ यौ तद्धितावतदर्थे वर्तते तदन्तस्य उत्तरपदस्य नञो गुणप्रतिषेधविषयादन्त उदात्तो भवति। पाशानां समूहः पाश्या, न पाश्या अपाश्या। अतृण्या। यत् दन्तेषु भवं दन्त्यम्, न दन्त्यम् अदन्त्यम्। अकर्ण्यम्। अतदर्थे इति किम्? पादार्थमुदकं पाद्यम्, न पाद्यम् अपाद्यम्। तद्धिता इत्येव, अदेयम्। गुणप्रतिषेधे इत्येव, दन्त्यादन्यददन्त्यम्। निरनुबन्धकैकानुबन्धकयोर् ययतोर् ग्रहणादिह न भवति, वामदेवाड्ड्यड्ड्यौ [[4|2|5]] वामदेव्यम्, न वामदेव्यम् अवामदेव्यम् इति।",
    "sutra_vishesh": "",
    "mahabhashyam": "",
    "sutra": "ययतोश्चातदर्थे",
    "kaumudiNumber": "3890",
    "kaumudiText": "ययतौ यौ तद्धितौ तदन्तस्योत्तरपदस्य नञो गुणप्रतिषेधविषयात्परस्यान्त उदात्तः स्यात् | पाशानां समूहः पाश्या | न पाश्या अपाश्या | अदन्त्यम् | अतदर्थे किम् | अपाद्यम् | तद्धितः किम् | अदेयम् | गुणप्रतिषेधे किम् | दन्त्यादन्यददन्त्यम् | तदनुबन्धग्रहणे नातदनुबन्धकस्येति | नेह | अवामदेव्यम् |",
    "nyaas": "`पाश्या` इति| प्रत्ययस्वरेणान्तोदात्तत्वम्| `अदन्त्यम्` इति| `यतोऽनावः`  [[6|1|207]]  इत्याद्युदात्तत्वम्| एवम्--`अकण्र्यम्` इत्येतदपि तद्वदेवाद्युदात्तम्| `पाद्यम्` इति| `पादार्धाभ्याञ्च`  [[5|4|25]]  इति यत्| `दन्त्यादन्यददनत्यम्` इति| अत्र दन्त्यादन्यत्र नञ्? वर्तते, न तु तदन्तस्य प्रतिषेदे| `अदेयम्` इति| `अर्हे कृत्यतृचश्च`  [[3|3|169]]  इत्यत्रार्हार्थे यत्, `ईद्यति`  [[6|4|65]]  इतीत्त्वम्| अथेह कस्मान्न भवति--वामदेवेन दृष्टं साम वामदेव्यम्? इत्यत आह--`निरनुबन्धक` इत्यादि| गतार्थम्॥"
}


