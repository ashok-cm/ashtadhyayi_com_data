{
    "a": "6",
    "p": "2",
    "n": "84",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": "  निपूर्वाद्वसेरौणादिकोऽधिकरणे झच् , निवसग्त्यस्मिन्निति निवसन्तः । देवग्राम इति । प्राचीनपरिक्षिप्तदेशेऽयं ग्रामशब्दः । यद्येवम्, निवसन्तवाची भवति तत्राह - देवस्वामिक कैति । ततश्चायं न देवापेक्षया ग्रामो निवसन्त इति भावः । दाक्ष्यादयो निवसन्ति यस्मिन्नित्यादि । अन्ये निवसन्तु, तत्र मा वा यसन्, ते तावदवात्सुरित्येतावता तेपामिति व्यपदिश्यत इत्यर्थः ॥",
    "kashika": "ग्रामशब्दे उत्तरपदे पूर्वपदम् आद्युदात्तं भवति न चेद् निवसद्वाचि भवति। मल्लग्रामः। विणिग्ग्रामः। ग्रामशब्दो ऽत्र समूहवाची। देवग्रामः। देवस्वामिकः इत्यर्थः। अनिवसन्तः इति किम्? दाक्षिग्रामः। माहकिग्रामः। दाक्ष्यादयो निवसन्ति यस्मिन् ग्रामे स तेषाम् इति व्यपदिश्यते।",
    "sutra_vishesh": "",
    "mahabhashyam": "",
    "sutra": "ग्रामेऽनिवसन्तः",
    "kaumudiNumber": "3818",
    "kaumudiText": "ग्रामे परे पूर्वपदमुदात्तम् | तच्चेन्निवसद्वाचि न | मल्लग्रामः | ग्रामशब्दोऽत्र समूहवाची | देवग्रामः | देवस्वामिकः | अनिवसन्तः किम् | दाक्षिग्रामः | दाक्षिनिवासः |",
    "nyaas": "`निवसन्तशब्दोऽयमौणादिको गृह्रते| `जृविशिभ्यां झच्` (द|उ|6|17) इति वर्तमाने `तृभूवहिवसिभासिसाधिगतिमण्डिजिनन्दिभ्यश्च` (द|उ|6|19) [तृभृवहिवसिभासिसाधिगाडिमण्डिजिवन्दिभ्यश्च--द|उ|] इति वसेर्निपूर्वाज्झच्| निवसतीति निवसन्तः| केचिच्छन्नन्तस्य वसच्छब्दसय ग्रहणं वर्णयन्ति| `मल्लग्रामः` इति| षष्ठीसमासः| `देवग्रामः` इति| वाटकपरिक्षिप्ते गृहसमुदाये ग्रामशब्दो वर्तते| तस्माद्देवस्वामिक इत्यर्थः| एतेन स्वस्वामिभावसम्बन्धा या साऽत्र षष्ठी समस्यते, न तु क्रियावाससम्बन्धेति दर्शयति; अन्यथा देवशब्दः पूर्वपद निवसन्तवाच्येव स्यादित्यभिप्रायः| `दाक्ष्यादयो निवसन्ति यस्मिन्` इत्यादिना प्रत्युदाहरणे पूर्वपदस्य निवसन्तवाचित्वं दर्शयति॥"
}


