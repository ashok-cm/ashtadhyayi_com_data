{
    "a": "8",
    "p": "2",
    "n": "28",
    "msknum": "474",
    "ssknum": "411",
    "balamanorama": "<<इट ईटि>> - इट ईटि । \"इट\" इति पञ्चमी । रात्सस्येत्यतः सस्येति, संयोगान्तस्येत्यतो लोप इति चानुवर्तते । तदाह — इटः परस्येति । एवं च आति स् ई त् इति स्थिते सकारस्यलोपे आति ईत् — इति स्थिते सवर्णदीर्घे आतीदिति रूपं वक्ष्यति । तत्र सलोपस्याऽसिद्धत्वात्कथं सवर्णदीर्घं इत्यत आह —  सिज्लोप एकादेशे सिद्धो वक्तव्य इति । आतिष्टामिति । लुङस्तस् । तस्य ताम् । च्लेः सिच् । तस्य इटि आचि वृद्धौ षत्वम् । अपृक्तत्वाऽभावेन ईडभावात्सलोपो न । आतिषुरिति । लुङो झिः । च्लेः सिच् । जुस् इट् आट् वृद्धिः । षत्वं रुत्वविसर्गौ । आतीः आतिष्टम् आतिष्ट । आतिषम् आतिष्व आतिष्म ।",
    "tattvabodhini": "<<इट ईटि>> - ॒संयोगान्तस्य लोपः॑इत्यतो लोप इति,रात्सस्ये॑त्यतः सस्येति चानुवर्तते । तदाह —  लोपः स्यादिति । इटः किम्  । अहार्षीत् । ईटि किम्  । आतिष्टाम् । आतिषु । सिज्लोप एकादेशे सिद्धो वाच्यः । सिज्लोप इति । अत्र वदन्ति —  सलोप इति वक्तव्ये सिज्ग्रहणंझलो झली॑त्यादिसूत्रत्रयं सिज्विषयकमिति ज्ञापनार्थम् । तेनेह सोमस्तुत् । स्तोता । द्विष्रकटराम् । द्विष्टमाम् ।धि चे॑ति सूत्रे तु वामनमते सिचो लोपः । भाष्यमते तु सस्येति भेदो बोध्य इति ।",
    "padamanjari": " अत्र सिच एव सम्भवः ॥",
    "kashika": "इटः उत्तरस्य सकारस्य लोपो भवति ईटि परतः। अदावीत्। अलावीत्। असेवीत्। अकोषीत्। अमोषीत्। इटः इति किम्? अकार्षीत्। अहार्षीत्। ईटि इति किम्? अलाविष्टाम्। अलाविषुः।",
    "sutra_vishesh": "",
    "mahabhashyam": "",
    "sutra": "इट ईटि",
    "kaumudiNumber": "2266",
    "kaumudiText": "इटः परस्य सस्य लोपः स्यादीटि परे ॥ |<!सिज्जलोप एकादेशे सिद्धो वाच्यः !> (वार्तिकम्) ॥ आतीत् | आतिष्टाम् | आतिषुः ॥",
    "nyaas": "`अदेवीत्` इति| `नेटि`  [[7|2|4]]  इति वृद्धिप्रतिषेधे कृते लघूपधगुणः, `अस्तिसिचोऽपृक्ते`  [[7|3|96]]  इतीट्॥"
}


