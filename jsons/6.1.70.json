{
    "a": "6",
    "p": "1",
    "n": "70",
    "msknum": "0",
    "ssknum": "0",
    "balamanorama": "<<संहितायाम्>> - संहितायाम् । इत्यधिकृत्येति ।छे चेत्यादि विधीयते॑ इति शेषः । यद्यप्येतदिको यणचीत्यत्रैव वक्तव्यन्तथापि सूत्रक्रमानुरोधादिहोक्तम् । ",
    "tattvabodhini": "<<संहितायाम्>> - संहितायाम् । इत्यधिकृत्येति । एतच्चइकोयणची॑त्यत्रैव वक्तव्यमपि सूत्रक्रमानुरोधेनात्रोक्तम् ।",
    "padamanjari": " या क्षेत्रेति। शेर्लोपे कृते प्रत्ययलक्षणेन ठ्नपुंसकस्य झलचःऽ इति नुम्, ठ्सर्वनामस्थाने चऽ इति दीर्घः, नलोपः। अयं योगः सक्योऽवक्तुम्, कथम्? डादेशेन सिद्धत्वात्। कथमग्नेत्रीति? त्रिऐ इति स्थिते प्रथमयोः पूर्वसवर्णदीर्घत्वेनैव सिद्धम्। न सिद्ध्यति, नुमा व्यवहितत्वात्? च्छन्दसि नपुंसकस्य पुंवद्भावो पक्तव्यः, मधोर्गृह्णातीत्येवमाद्यर्थं पुंवद्भावेनैव नुमो निवृत्तिः। एवमपि ठ्जसि चऽ इति गुणः प्राप्नोति, वक्ष्यत्येतत्--ठुसादिषु च्छन्दसि वावचनं प्राङ् णौ चङ्युपधायाःऽ इति। अपि च या क्षेत्रा, ता ता पिण्डानामिति ताइ इति स्थिते ठ्सुपां सुलुक्ऽ इतीकारस्याकारे कृते ठ्प्रथमयोः पूर्वसवर्णःऽ इति दीर्घत्वेन सिद्धम् ॥",
    "kashika": "शि इत्येतस्य बहुलं छन्दसि विषये लोपो भवति। या क्षेत्रा। या वना। यानि क्षेत्राणि। यानि वनानि।",
    "sutra_vishesh": "",
    "mahabhashyam": " शेश्छन्दसि बहुलम् (2507) (योगानुपयोगप्रख्यापनभाष्यम्) अयं योगः शक्योऽवक्तुम् । कथम् --- अग्ने त्री ते वाजिना त्री षधस्था, ता ता पिण्डानाम् --- इति ? पूर्वसवर्णेनाप्येतत्सिद्धम् ।। न सिध्यति । नुमा व्यवहितत्वात्पूर्वसवर्णो न प्राप्नोति ।। छन्दसि नपुंसकस्य पुंवद्भावो वक्तव्यः --- मधोर्गृह्णाति, मधोस्तृप्ता इवासते, इत्येवमर्थम् । तत्र पुंवद्भावेन नुमो निवृत्तिः । नुमि निवृत्ते पूर्वसवर्णेन सिद्धम् ।। भवेत्सिद्धम् --- अग्ने त्री ते वाजिना त्री षधस्था । इदं तु न सिध्यति --- ता ता पिण्डानामिति । इदमपि सिद्धम् । कथम् ? साप्तमिके पूर्वसवर्णे कृते पुनः षाष्ठिको भविष्यति ।। एवमपि जसि गुणः प्राप्नोति । वक्ष्यत्येतत् --- जसादिषु छन्दो वावचनं प्राङ् णौ चङ्युपधायाः ।। ",
    "sutra": "शेश्छन्दसि बहुलम्",
    "kaumudiNumber": "3516",
    "kaumudiText": "लोपः स्यात् | या ते गात्राणाम् (ता ता॒ पिण्डा॑नाम्) ॥ या ते गात्राणाम् (या ते॒ गात्रा॑णाम्) | ता ता पिण्डानाम् (ता ता॒ पिण्डा॑नाम्) ॥ |<!एमन्नादि तु छन्दसि वक्तव्यम् !> (वार्तिकम्) ॥ अपां त्वेमन् (अ॒पां त्वे॒मन्) | अपां त्वोद्मन् (अ॒पां त्वो॒द्मन्) ॥",
    "nyaas": "`जस्शसोः शिः`  [[7|1|20]]  इति यः शिरादेशस्तस्यायं लोपो विधीयते| `या क्षेत्रा, या वना` इति| शेर्लोपे कृते प्रत्यलक्षणेन `नपुंसकस्य झलचः`  [[7|1|72]]  इति नुम्, `सर्वनामस्थाने चासम्बुद्धौ`  [[6|4|8]]  इति दीर्घः, `नलोपः प्रातिपदिकान्तस्य  [[8|2|7]]  इति नलोपः| वेति कत्र्तव्ये बहुलग्रहणं सर्वविधिव्यभिचारार्थम्| `तेन सर्वे विधयश्छन्दसि विक्ल्प्यन्ते` (पु|प|वृ|56), इत्युपपन्नं भवति॥"
}


