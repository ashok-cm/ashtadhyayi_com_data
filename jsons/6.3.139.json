{
    "a": "6",
    "p": "3",
    "n": "139",
    "msknum": "1654",
    "ssknum": "0",
    "balamanorama": "",
    "tattvabodhini": "<<सम्प्रसारणस्य>> - संप्रसारणस्य ।उत्तरपदे॑इत्यधिक्रियते ।ढ्रलोपे॑इत्यतोदीर्घ॑ इत्यनुवर्तते । तदाह — -दीर्घः स्यादुत्तरपद इति ।हलः॑इति दीर्घोऽत्र न प्रवर्तते, प्रत्ययस्य लुका लुप्तत्वेनाङ्गसंज्ञाया अप्रवृत्तेः । कौमुदगन्ध्याया इति । कुमुदगन्धेरपत्यं स्त्री कौमुदगन्ध्या ।तस्यापत्य॑मित्यणि कृतेअणिञो॑रिति ष्यङादेशः ।यङश्चाप् । ननुकौमुदगन्धीपुत्रः॑इत्यादौइको ह्यस्वोऽङ्योगालवस्ये॑ति ह्यस्वेन भाव्यं, दीर्घविधानं तु पक्षे सावकाशमित्यत आह — व्यवस्थितविभाषयेति । नेहेति संप्रसारणमिह नेत्यर्थः । अतिकारीषेति । कारीषगन्ध्यामतिक्रान्तोऽतिकारकीषगन्ध्यः, तस्य पुत्रः ।",
    "padamanjari": "",
    "kashika": "उत्तरप्दे इति वर्तते। सम्प्रसारणान्तस्य पूर्वपदस्य उत्तरपदे दीर्घो भवति। कारीषगन्धीपुत्रः। कारीषगन्धीपतिः। कौमुदगन्धीपुत्रः। कौमुदीगन्धीपतिः। करीषस्य इव गन्धो ऽस्य, कुमुदस्य इव गन्धो ऽस्य, अल्पाख्यायाम् [[5|4|136]], उपमानाच् च [[5|4|137]] इति इकारः समासान्तः। करीषगन्धेरपत्यम् कारीषगन्ध्या। कुमुदगन्धेरपत्यम् कौमुदगन्ध्या, तस्याः पुत्रः कौमुदगन्धीपुत्रः। कौमुदगधीपतिः। इको ह्रस्वो ऽङ्यो गालवस्य [[6|3|61]] इत्येतन् न भवति। व्यवस्थितविभाषा हि सा। अकृत एव दीर्घत्वे ह्रस्वभावपक्षे कृतार्थेन अपि दीर्घेण पक्षान्तरे परत्वाद् ह्रस्वो बाध्यते। पुनः प्रसङ्गविज्ञानं च न भवति, सकृद्गतौ विप्रतिषेधे यद् बाधितं तद्बाधितम् एव इति। इति श्रीवामनविरचितायां काशिकायां वृत्तौ षष्ठाध्यायस्य तृतीयः पादः। षष्ठाध्यायस्य चतुर्थः पादः।",
    "sutra_vishesh": "",
    "mahabhashyam": " सम्प्रसारणस्य (2998) (6498 विप्रतिषेधवार्तिकम् ।। 1 ।।) - इको ह्रस्वात्सम्प्रसारणदीर्घत्वं विप्रतिषेधेन - इको ह्रस्वात्सम्प्रसारणदीर्घत्वं भवति विप्रतिषेधेन । इको ह्रस्वस्यावकाशः --- ग्रामणिकुलम्, सेनानिकुलम् । सम्प्रसारणदीर्घत्वस्यावकाशः --- विभाषा ह्रस्वत्वम्, यदा न ह्रस्वत्वं सोऽवकाशः । ह्रस्वप्रसङ्ग उभयं प्राप्नोति --- कारीषगन्धीपुत्रः, कौमुदगन्धीपुत्रः । सम्प्रसारणदीर्घत्वं भवति विप्रतिषेधेन ।। अथेदानीं दीर्घत्वे कृते पुनः प्रसङ्गविज्ञानात् ह्रस्वत्वं कस्मान्न भवति ? सकृद्गतौ विप्रतिषेधे यद्बाधितं तद्बाधितमेव --- इति ।। इति श्रीमद्भगवत्पतञ्जलिविरचिते व्याकरणमहाभाष्ये षष्ठाध्यायस्य तृतीये पादे तृतीयमाह्निकम् ।। इति पादश्च तृतीयः ।। ",
    "sutra": "सम्प्रसारणस्य",
    "kaumudiNumber": "1004",
    "kaumudiText": "सम्प्रसारणस्य दीर्घः स्यादुत्तरपदे | कौमुदगन्ध्यायाः पुत्रः कौमुदगन्धीपुत्रः | कौमुदगन्धीपतिः | व्यवस्थितविभाषया ह्रस्वो न | [(परिभाषा - ) स्त्रीप्रत्यये चानुपसर्जनेन] इति तदादिनियमप्रतिषेधात् | परमकारीषगन्धीपुत्रः | उपसर्जने तु तदादिनियमान्नेह | अतिकारीषगन्ध्यापुत्रः ॥",
    "nyaas": ""
}


