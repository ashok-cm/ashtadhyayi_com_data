{
    "a": "7",
    "p": "2",
    "n": "81",
    "s": "आतो ङितः ",
    "padachcheda": "आतः ६\/१ ङितः ६\/१",
    "anuvritti": "अतः ५\/१ , इयः १\/१ ",
    "adhikara": " अङ्गस्य [6।4।1] ",
    "full_sutra": "",
    "siddhantakaumudi_index": "2235",
    "msknum": "572",
    "ssknum": "447",
    "balamanorama": "<<आतो ङितः>> - आतो ङितः । ङित इत्यवयवषष्ठी । \"अतो येय\" इत्यस्मादत इति पञ्चम्यन्तम्, इय इति प्रथमान्तं चानुवर्तते । यकारादकार उच्चारणार्थः । तदाह — अतः परस्येति । \"ङिता॑मित्यनन्तरम्\"अवयवस्ये॑ति शेषः । एधेते इति । एध — आतो इति स्थिते, आकारस्य इञ्, \"#आद्गुणः\" अन्तादेशे, पररूपे, टेरेत्वमिति भावः । अथ लटो मध्यमपुरुषैकवचने थासादेसे कृतेटित आत्मनेपदाना॑मित्येत्वे प्राप्ते —  ",
    "tattvabodhini": "",
    "padamanjari": "  एआकारमात्रस्य ङितोऽसम्भवाद् आतः ङ्तिः इति व्यधिकरणे षष्ठयौ । ङितोऽवियवस्यात् इत्यर्थः । उदाहरणेषु स्वरितत्वादात्मनेपदम् । ननु गाङ्कुटादिसूत्रे परत्र परशब्दप्रयोगादध्यादह्रियमाणो वतिः सप्तमीसमर्थादध्याहर्तव्यः - हितीव दिति, अन्यथा चुकुटिषंतीत्यत्र सनो ङित्वादात्मिनेपदप्रसङ्गादित्युक्तम् । सार्वधातुकमपित् इत्यत्रापि तदेवानुवर्तते, ततश्च पूर्वस्य कार्य प्रत्येव सार्वधातुकस्य ङ्त्विम्, न स्वकार्य प्रतीत्ययुक्तान्युदाहरणानि लङ्लृङेस्तु युक्तमुदाहर्तुम् - अपचेताम्, अकरिष्येतामिति अस्ति ह्यत्रापि स्थानिवद्भावेन ङ्त्विम् अत आह - सार्वधातुकमपिदित्यत्रेत्यादि ।  ममाते, मिमाथे इति । असति तपरकरणे श्नाभ्यस्तयोरातः इति लोपात्परत्वादयमेव विधिः स्यात् ॥",
    "laghusiddhantakaumudi_index": "511",
    "laghusiddhantakaumudi": "अतः परस्य ङितामाकारस्य इय् स्यात्। एधेते। एधन्ते॥",
    "kashika": "आकारस्य ङिदवयवस्य आकारान्तादङ्गादुत्तरस्य सार्वधातुकस्य इयित्ययम् आदेशो भवति। पचेते पचेथे। पचेताम्। पचेथाम्। यजेते। यजेथे। यजेताम्। यजेथाम्। सार्वधातुकम् अपित् [[1|2|4]] इत्यत्र न ङितीव ङिद्वतित्येवम् अङ्गीक्रियते, अपि तु ङित इव ङिद्वतिति। पूर्वसूत्र एव उच्चुकुटिषति इति प्रसिद्धये तथाङ्गीकरणम्। यदि गाङ्कुटादिसूत्रे ङित इव ङिद्वद् भवति इत्येवम् अङ्गीक्रियते, तदा अनुदात्तङिति आत्मनेपदम् [[1|3|12]] इत्यात्मनेपदं प्रप्नोति इति। आतः इति किम्? पचन्ति। यजन्ति। पचन्ते। यजन्ते। ङितः इति किम्? पचावहै। पचामहै। अतः इत्येव, चिन्वाते। सुन्वाते। तपरकरणम् किम्? मिमाते। मिमाथे।",
    "mahabhashyam": "",
    "siddhantakaumudi": "अतः परस्य ङितामाकारस्य इय् स्यात् | एधेते | एधन्ते ॥",
    "nyaas": "`आतः`, `ङितः` इति व्यधिकरणे षष्ठ्यौ| आत इयादेशापेक्षया स्थाने षष्ठीति| ङित इति आकारापेक्षयावयवषष्ठी` ङितो ह्रकारमात्रस्यासम्भवात्| ङित इत्येषोऽवचवयोगे षष्ठो विज्ञायते--ङिदवयस्येति ङकार इद्यस्य स ङित्, तस्यावयवो ङिदवयवः| `पचेते` पचेथे` इति| लट्, स्वरितेत्त्वादात्मनेपदम्, आतामथाम्, `सार्वधातुकमपित्` (1|2| 4) इति ङित्त्वम्| `पचोताम्, पचेथाम्` इति| लोट्, टेरेत्त्वे  [[3|4|79]]  कृते `आमेतः`  [[3|4|90]]  इत्याम्| ननु च ङिदवयवोऽत्राकारो न भवति, यस्माद्गाङकुटादिसूत्रे  [[1|2|1]]  ङितीव ङिद्वदित्येवमर्वोऽङ्गौक्रियते, तथा `सार्वधातुकमपित्`  [[1|2|4]]  इत्यत्राप्ययमर्थः, तथा ह्रस्मिन्नपि योगे तदेव ङिद्ग्रहणमनुवत्र्तते, तस्मश्चार्थेऽङ्गीक्रियमाणे ङिति यत्कार्यं तदपि हि सार्वधातुके परतः पूर्वस्य लक्ष्यते, न तु तस्यैवापित्सार्वधातुकस्यङित्वम्? इत्याह--`सार्वधातुकमपिदित्यत्र` इत्यादि| `पूर्वसूत्र एव` इति| गाङ्कुटादिसूत्रे  [[1|2|1]]  यद्येवमङ्गीक्रियते--गाङ्कुटादिभ्यः परो योऽञ्णित्प्रत्ययोऽसौ ङिदवद्भवतीति, तदा कुटादिभ्यः परस्य सनो ङित्त्वं भवति, ङित्त्वे सति `अनुदात्तङितः`  [[1|3|12]]  इत्यादिनाऽ‌ऽत्मनेदपं स्यात्, ततश्चोच्चुकुटिपतीति न सिध्येत्| तस्मादेतत्सिध्यर्थं ङितीय ङिद्वदित्यङ्गीक्रियते| `सार्वधातुकमपित्?  [[1|2|4]]  इत्यत्र तु तत्? सार्वधातुकं ङिद्भवतीत्येषोऽर्थोऽङ्गीक्रियते| तस्माद्युक्तमेवाकारस्य ङिदवयवत्वम्| `पचन्ते, यजन्ते` इति| `भवत्यत्र [`भवत्यङिदवयवो`--मुद्रितपाठः] ङिदवयवोऽक्तादेशस्याकारः, तथाप्यात इति वचनात्र भवति| `पचावहै, पचामहै` इति| लोट्? वहिमहिङौ| आडुत्तमस्य पिच्च`  [[3|4|92]]  इत्याट्, उत्तमश्च पिद्भवतीति| अत्र पित्त्वान्ङित्त्वं न भवतीति आतो ङिददयवाकारो न भवति| `मिमाते, मिमाथे` इति| `माङ माने` [`माने शब्दे च`--धातुपाठः-] (धातुपाठः-1088), जुहोत्यादित्वाच्छपः श्लुः| `श्लौ`  [[6|1|10]]  इति द्विर्वचनम्, `भृञायित्`  [[7|4|76]]  इत्यभ्यासस्येत्त्वम्, `श्नाभ्यस्तयोरातः`  [[6|4|112]]  इत्याकारलोपः॥"
}


