{
    "a": "3",
    "p": "4",
    "n": "33",
    "msknum": "0",
    "ssknum": "0",
    "balamanorama": "",
    "tattvabodhini": "<<चेले क्नोपेः>> - चेलेः । व्याख्यानादर्थग्रहणमित्याहुः । चेलार्थेष्विति । चेलक्नोपमित्यादि । यथा वर्षणे चेलानि शब्दायन्ते तथा वृष्ट इत्यर्थः । अन्ये तु क्नूथी क्लेदने, क्लिदू आद्र्रीभावे इत्येवं क्नोपयति ममुलन्तस्य प्रकृत्यर्थ पर्यालोच्य यथा वर्षमेन चेलान्याद्र्रीभवन्ती तावद्वृष्ट इति व्याचख्युः ।",
    "padamanjari": " अस्माद्धातोर्ण्यन्तादिति । पुका निर्देशादेव ण्यन्तत्वमवसीयते, व्याख्यानाच्चेल इत्यर्थग्रहणमित्याह---चेलार्थेष्विति । चेलक्नीपं वृष्ट इति । चेलं क्नोपयनुशब्दाययन्वृष्ट इत्यर्थः । यथा वर्षणे चेलानि शब्दायन्ते तथा वृष्ट इति यावत् ॥",
    "kashika": "कर्मणि इत्येव। क्नूयी शब्दे उन्दने च, अस्माण्ण्यन्ताद् धातोः चेलर्थेषु कर्मसु उपपदेषु णमुल् प्रत्ययो भवति, वर्षप्रमाणे गम्यमाने। चेलक्नोपं वृष्टो देवः। वस्त्रक्नोपम्। वसनक्नोपम्।",
    "sutra_vishesh": "कृत्प्रत्ययप्रकरणम् - कर्मणि उपपदे \"णमुल्\" प्रत्ययविधानम्",
    "mahabhashyam": "",
    "sutra": "चेले क्नोपेः",
    "kaumudiNumber": "3354",
    "kaumudiText": "चेलार्थेषु कर्मसूपपदेषु क्नोपेर्णमुल् स्याद्वर्षप्रमाणे | चेलक्नोपं वृष्टो देवः | वस्त्रक्नोपम् | वसनक्नोपम् ॥",
    "nyaas": "`ण्यन्तात्` इति| सपुक्कस्यायां निर्देशः| पुक् च `अर्त्तिह्यी`  [[7|3|36]]  इत्यादिना णावेव परतो भवतीति| तस्मादत एव निर्देशाण्ण्यन्तताऽवगम्यते| `चेलार्थेषु`इति| चेलमर्धो येषामिति बहुव्रीहिः| एतेन `चेल` इत्यस्यार्थग्रहणतां दर्शयति| अर्थग्रहणे च या युक्तिः सा `स्वादुमि णमुल्`  [[3|4|26]]  इत्यत्रोक्ता, सैवेहार्थग्रहणे द्रष्टव्या| `चेलक्नोपम्` इति| वलि यलोपः, `पुगन्तलघूपधस्य`  [[7|3|86]]  इति गुणः, णिलोपः॥"
}


