{
    "a": "8",
    "p": "3",
    "n": "89",
    "msknum": "0",
    "ssknum": "0",
    "balamanorama": "<<निनदीभ्यां स्नातेः कौशले>> - निनदीभ्यां । सस्य षः स्यादिति । \"सहे साडः सः\" इत्यतः स इति षष्ठन्तमनुवर्तते,अपदान्तस्य मूद्र्धन्यः॑ इत्यप्यधिकृतमिति भावः । निष्णात इति । कुशल इत्यर्थः । नदीष्ण इति । नद्यां कुशलं स्नातीति विग्रहः । सुपीति क इति । \"सुपि स्थः\" इत्यत्रसुपी॑ति योगविभागात्क इत्यर्थः । ",
    "tattvabodhini": "",
    "padamanjari": " निष्णातः कटकरणे इति । तत्र कुशल इत्यर्थः । नदीष्ण इति । नदीस्नाने कुशल इत्यर्थः । कवयस्तु कुशलमात्रे प्रयुञ्जते । नदीस्नात इति । ठ्सप्तमीऽ इति योगविभागात् समासः ॥",
    "kashika": "नि नदी इत्येताभ्याम् उत्तरस्य स्नातिसकारस्य मूर्ध्न्यादेशो भवति कौशले गम्यमाने। निष्णातः कटकरणे। निष्णातो रज्जुवर्तते। नद्यां स्नाति इति नदीष्णः। सुपि स्थः [[3|2|4]] इत्यत्र सुपि इति योगविभागात् कप्रत्ययः। कौशले इति किम्? निस्नातः। नद्यां स्नातः नदीस्नातः इति।",
    "sutra_vishesh": "",
    "mahabhashyam": "",
    "sutra": "निनदीभ्यां स्नातेः कौशले",
    "kaumudiNumber": "3082",
    "kaumudiText": "आभ्यां स्नातेः सस्य षः स्यात्कौशले गम्ये | निष्णातः | शास्त्रेषु | नद्यां स्नातीति नदीष्णः | सुपि <{2916}> इति कः ॥",
    "nyaas": "`ष्णा शौचे` (धातुपाठः-1052)| अस्य पूर्ववत्? षत्वप्रतिषेधे प्राप्तेऽस्यारम्भः| कौशलम्=नैपुण्यम्| `निष्णातः कढकरणे` इति| तत्र कुशल इति गम्यते| `नदीष्णः` इत्यत्रापि नदीस्नाने कुशल इति| `आतो लोप इटि च`  [[6|4|64]]  इत्याकारलोपः, उपपदसमासः| `नदीस्नातः` इत्यत्रापि `सप्तमी`  [[2|1|40]]  इति योगविभागात्? समासः॥"
}


