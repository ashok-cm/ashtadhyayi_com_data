{
    "a": "5",
    "p": "2",
    "n": "58",
    "msknum": "2033",
    "ssknum": "0",
    "balamanorama": "<<षष्ट्यादेश्चासंख्याऽ‌ऽदेः>> - षष्ठआदेश्चासह्ख्यादेः । सङ्ख्यापूर्वपदात्पष्टआदेः परस्य डटो नित्यं तमडागमः स्यादित्यर्थः । विंशत्यादिभ्यः॑ इति विकल्पस्याऽपवादः । एकषष्टः एकषष्टितम इति । सङ्ख्यादित्वान्नित्यस तमटोऽभावे \"विंशत्यादिभ्यः\" इति डटस्तमड्विकल्पः । तमडभावे डटियस्येति चे॑ति इकारलोपे \"एकषष्ट\" इति रूपम् । ननु केवलसात्षष्टआदेर्विहितस्य नित्यतमटः सह्ख्यादेः कथं प्रसक्तिः, तमडागमविधेरप्रत्ययविधित्वेऽपिग्रहणवता प्रातिपदिकेन तदन्तविधिं ज्ञापयति । तेन \"विंशत्यादिभ्यः\" इति पूर्वसूत्रमेकविंशतितम इत्यादावपि प्रवर्तत इति भाष्ये स्पष्टम् । एवंच \"एकान्नविंशतितमः\" इत्यपि सिद्धम् । ",
    "tattvabodhini": "<<षष्ट्यादेश्चासंख्याऽ‌ऽदेः>> - षष्टदेश्चेति ।विशत्यादिभ्यः॑इति विकल्पे प्राप्ते नित्यार्थोऽमारम्भः । सङ्ख्यादेस्त्विति । एतच्च प्राक्शताब्दोध्यम्,नित्यं शतादी॑त्युक्तत्वात् । मतौ छः । मत्वर्थ इति । मतोर्विषय इत्यर्थः । तेनत॑दिति प्रथमा समर्थविभक्तिः,अस्याऽस्मि॑न्निति प्रत्ययार्थश्चेह लभ्यते ।",
    "padamanjari": " संक्यादेस्तु विक्लप एवभवतीति। न ह्ययं विकल्पस्यापि प्रतिषेधः। पर्युदासो ह्ययं संख्यादेः, न विधिर्न प्रतिषेधः, यदि केनचित् प्राप्नोति भवत्येव पूर्वेण च प्राप्नोति, प्रसज्यप्रतिषेधेऽप्यनन्तरा प्राप्तिः प्रतिषिध्यते, न व्यवहिता ॥",
    "kashika": "षष्ट्यादेः सङ्ख्याशब्दादसङ्ख्यादेः परस्य डटो नित्यं तमडागमः भवति। विंशत्यादिभ्यः इति विकल्पेन प्राप्ते नित्यार्थम्। षष्टितमः। सप्ततितमः। असंख्यादेः इति किम्? एकषष्टः, एकषष्टितमः। एकसप्ततः, एकसप्ततितमः।",
    "sutra_vishesh": "",
    "mahabhashyam": " षष्टदेश्चासंख्यादेः (2076) (पदकृत्यभाष्यम्) असंख्यादेरिति किमर्थम्? ःथ्द्य;ह मा भूत्--एकषष्टः, द्विषष्टः।। (असङ्ख्यादिपदस्य वैर्यथ्यबोधकभाष्यम्) असंख्यादेरिति शक्यमवक्तुम्। कस्मान्न भवति--एकषष्टः, द्विषष्ट ःथ्द्य;ति? षष्टिशब्दात्प्रत्ययो विधीयते, कः प्रसङ्गो यदेकषष्टिशब्दात्स्यात्। नैव प्राप्नोति नार्थः प्रतिषेधेन। तदन्तविधिना प्राप्नोति। ग्रहणवता प्रातिपदिकेन तदन्तविधिः प्रतिषिध्यते।। (असङ्ख्यादिपदस्य ज्ञापकत्वबोधकभाष्यम्) एवं तर्हि ज्ञापयत्याचार्यः--भवतीह तदन्तविधिरिति। किमेतस्य ज्ञापने प्रयोजनम्? एकविंशतितमः-एतत्सिद्धं भवति।। ",
    "sutra": "षष्ट्यादेश्चासंख्यादेः",
    "kaumudiNumber": "1858",
    "kaumudiText": "षष्टितमः | संख्यादेस्तु विंशत्यादिभ्य--<{1856}> इति विकल्प एव | एकषष्टः | एकषष्टितमः ॥",
    "nyaas": "प्राक्शतात्? षष्टआदायो विज्ञेयाः| शतादीनां स्वशब्देन तमटो विधानात्॥"
}


