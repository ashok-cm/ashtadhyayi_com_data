{
    "a": "8",
    "p": "4",
    "n": "54",
    "s": "अभ्यासे चर्च्च ",
    "padachcheda": "अभ्यासे ७\/१  चर् १\/१ च ०\/०",
    "anuvritti": "जश् 1\/1 [8।4।53] , झलाम् 6\/3 [8।4।53]",
    "adhikara": " पूर्वत्रासिद्धम् [8।2।1]  संहितायाम् [8।2।108] ",
    "full_sutra": "अभ्यासे झलाम्  जश् चर् च ",
    "siddhantakaumudi_index": "2182",
    "msknum": "428",
    "ssknum": "368",
    "balamanorama": "<<अभ्यासे चर्च्च>> - भ भूव् अ इति स्थिते  —  अभ्यासे चर्च ।झलां जश् झशी॑त्यस्माज्झलामित्यनुवर्तते । चकारेण जश् समुच्चीयते । तदाह — अभ्यासे झलामित्यादिन । झलश्चतुर्विंशतिः । तत्र शषसाः — शरः । तेषामभ्यासे लोपो वक्ष्यते —  \"शर्पूर्वाः खय\" इति । हकारस्य त्वभ्यासे \"कुहोश्चु\" रिति चुत्वं वक्ष्यते । एवं च झल्षु झयो विंशतिरिहाऽभ्यासगताः स्थानिनो लभ्यन्ते । तेषां मध्ये कस्य चरः, कस्य जश इत्याशङ्कायामाह —  झशां जश इति । वर्गाणां तृतीयचतुर्था झशः । तेषां जशः जबगडदा इत्यर्थः । यद्यद्वर्ग्याः स्थानिनस्तत्तद्वग्र्या आदेशा इत्यपि बोध्यम् । खयां चर इति । वर्गाणां प्रथमद्वितीयाः खयः, तेषां चरः चटकतपा इत्यर्थः । अत्रापि यद्यद्वर्ग्याः स्थानिनस्तत्तद्वग्र्या आदेशा इत्यपि बोध्यम् । तत्रापीति । तेष्वपि वर्ग्येषु प्रकृत्या = स्वभावेन जशामेव सतां प्कृत्या स्वभावेन जश एव सन्तस्तत्तद्वग्र्या आदेशाः स्युः । एवं प्रकृत्या स्वभावेन चरामेव सतां प्रकृत्या स्वभावेन चर एव सन्तस्तत्तद्वग्र्या आदेशाः स्युरित्यर्थः । पर्जन्यवल्लक्षणप्रवृत्तेरिति भावः । कुत इयं व्यवस्थेत्यत आह —  आन्तरतम्यात् । झशां जशां च घोषसंवारनादप्रयत्नसाम्यम् । खयां चरां च आआसाऽघोषविवारप्रयत्नसाम्यम् । तत्तद्वग्र्याणां तत्तद्वग्र्या आदेशा इत्यत्र तु स्थानसाम्यं नियामकं बोध्यम् । ",
    "tattvabodhini": "",
    "padamanjari": " चिखनिषतीति । खनेः सन्, द्विर्वचनम्, ठ्कुहोश्चःऽ इति चुत्वम्---च्छकारः, तस्य चर्त्वम्---चकारः । टिठकारयिषतीति । ठकारमाचष्ट इति णिच्, टिलोपः, सन्, ठकारस्य टकारः । तिष्ठासतीति । ठ्शूर्पूर्वाः खयःऽ इति थकारस्य शेषः, तस्य चर्त्वं तकारः । प्रकृतिश्चां प्रकृतिचर इति । जश्त्वबाधनार्थं पर्जन्यवल्लक्षणप्रवृत्या प्रकृतिरूपाश्चरः स्थानिनाऽभिन्नरूपा भवन्तीत्यर्थः । एतच्चान्तरतमपरिभाषया लभ्यते । प्रकृतिजशां प्रकृतिजश इति । व्याख्यातम् । डिड।ल् इति । डीङे लिटि द्विर्वचने ठेरनेकाचःऽ इति यण् ॥",
    "laghusiddhantakaumudi_index": "401",
    "laghusiddhantakaumudi": "अभ्यासे झलां चरः स्युर्जशश्च। झशां जशः खयां चर इति विवेकः। बभूव। बभुवतुः। बभूवुः॥",
    "kashika": "अभ्यासे वर्तमानानां झलां चरादेशो भवति, चकाराज् जश्च। चिखनिषति। चिच्छित्सति। टिठकारयिषति। तिष्ठासति। पिफकारयिषति। बुभूषति। जिघत्सति। ढुढौकिषते। प्रकृतिचरां प्रकृतिचरो भवन्ति। चिचीषति। टिटीकिषते। तितनिषति। प्रकृतिजशां प्रकृतिजशो भवन्ति। जिजनिषते। बुबुधे। ददौ। डिड्ये।",
    "mahabhashyam": " अभ्यासे चर्च प्रकृतिचरां प्रकृतिचरो भवन्ति। चिचीषति। प्रकृतिजशां प्रकृतिजशश्च भवन्ति। जिजनिषति। बुबुधे। ददौ।। (अभ्यासे चर्च)।। ",
    "siddhantakaumudi": "अभ्यासे झलां चरः स्युर्जशश्च | झशां जशः खयां चरः | तत्रापि प्रकृतिजशां प्रकृतिजशः प्रकृतिचरां प्रकृतिचर इति विवेक आन्तरतम्यात् ॥",
    "nyaas": "चकारेण चश्ग्रहणमनुवत्र्तते, तेनोत्तरत्र तदनुवृत्तिर्न भवति| `चिखनिषति` ति| खनतेः सन्, द्विर्वचनम्, हलरादिशेषः, `कुहोश्चुः`  [[7|4|62]]  इति चुत्वम्--छकारः, तस्थानेन चकारः| `चित्छित्सति`[`चिच्छित्सति`--का|प्रांउ|पाठो] इति| छिदेः सन्, द्विर्वचनम्, `छे च`  [[6|1|71]]  इति तुक्, चुत्वम्| `ठिठकारयिषति` इति| ठकारमाचष्ट इति `तत्करोति तदाचष्टे` (धा|200, 201) इति णिच्, इष्ठवद्भावाट्टिलोपः, सन्, इट्, गुणः, अयादेशः| `तिष्ठाससि` इति| `शर्पूर्वाः खयः`  [[7|4|61]]  शेषः| `पिफकारयिषति` इचि| `टिठकारयिषतीत्यनेन तुल्यसाधनम्| अयं तु विशेषः--फकारशब्दाण्णिच्| `प्रकृतिचरा प्रकृतिचरो भवन्ति` इति| जश्त्वबाधनार्थम्` पर्जन्यवल्लक्षण (व्या|प|83) प्रवृत्त्या प्रकृतिरूपाश्चरः प्रकृतिचरः स्थानिनाऽभिन्नरूपा इत्यर्थः| `चिचीषति` इति| `अज्झनगमां सनि`  [[6|4|16]]  इति दीर्घः| `तितीर्षति`[न स्तः--काशिकायाम्] इति| `ऋत इद्धातोः`  [[7|1|100]]  इतीत्त्वं रपरत्वं च, `हलि च`  [[8|2|77]]  इति दीर्घः| `जिझकारयिषति` [न स्तः--काशिकायाम्] इति| टिठकारयिधतीत्यनेन तुल्यसाधनम्| अत्र झकारशब्दाण्णिजि विशेषः| `जिघत्सति` इति| अदेः सन्, `लुङसनोर्घस्लृ`  [[2|4|37]]  इति धस्लादेशः पूर्ववदभ्यासस्य चुत्वम्--झकारः, तस्य जश्त्वम्--जकारः, `सः स्यार्धधातुके`  [[7|4|49]]  इति सकारस्य तकारः| `डुढौकिषते` इति| ढौकतेः सन्| `प्रकृतिजशां प्रकृतिजशो भवन्ति` इति| चर्वाधनार्थं पूर्ववत्? प्रकृत्या स्थानिनाऽभिन्नरूपा जशः प्रकृतिजशः| `जिजनिषते` इति| `पूर्ववत्? सनः`  [[1|3|62]]  इत्यात्मनेपदम्| `बुबुधे` इति| अनुदात्तेत्त्वादात्मनेपदम्, `लिटस्तझयोरेशिरेच्`  [[3|4|81]]  इत्येश्| `ददौ` इति| `आत औ णलः`  [[7|1|34]]  इत्यौत्त्वम्| `डिडए इति| `डीङ्? विहायसा गतौ` (धातुपाठः-968), पूर्ववदेशादेशः, स्थानिवद्भावड्डीत्यस्य द्विर्वचनम्॥"
}


