{
    "a": "5",
    "p": "1",
    "n": "69",
    "s": "कडङ्करदक्षिणाच्छ च ",
    "padachcheda": "कडङ्कर-दक्षिणात् ५\/१ छ (लुप्तप्रथमान्तनिर्देशः) च  ०\/०",
    "anuvritti": "यत् १\/१ [5।1।65] , तत् २\/१  [5।1।63], अर्हति  (क्रियापदम्) [5।1।63]",
    "adhikara": " प्रत्यय: [3।1।1]  परश्च [3।1।2]  आद्युदात्तश्च [3।1।3]  ङ्याप्प्रातिपदिकात् [4।1।1]  तद्धिता: [4।1।76]    प्राग्वतेष्ठञ् [5।1।18] समर्थानां प्रथमाद्वा [4।1।82] ",
    "full_sutra": "\"तद् अर्हति\" (इति)  कडङ्कर-दक्षिणात् छः यत् च ",
    "siddhantakaumudi_index": "1733",
    "msknum": "0",
    "ssknum": "0",
    "balamanorama": "<<कडङ्गरदक्षिणाच्छ च>> - कडङ्करदक्षिणाच्छ च । \"कडमदे\" कडनं कडः=मजः ।घञर्थे कविधान॑मिति कः । खजिति । तथा चखित्यनव्ययस्ये॑ति मुमिति भावः । कडङ्करं च दक्षिणा चेति समाहारद्वन्द्वात्पञ्चमी । ",
    "tattvabodhini": "<<कडङ्गरदक्षिणाच्छ च>> - कडङ्करदक्षिणाच्छ च ।कडङ्गरे॑ति पाठस्तूपेक्ष्य इति ध्वनयति — -कडं करोतीति ।कड मदे॑ । कडतीति कडः । माषमुद्नादिकाष्ठमिति । अमरश्चाहकडङ्करो बुसं क्लीब ॑मिति । गौरिति ।नीवारपाकादिकडङ्करीयैः॑इति रघुः ।",
    "padamanjari": " ठ्कड मदेऽ, कडतीति कडः, कडं करोतीत्यत एव निपातनात्खच्, कडङ्करं माषमुद्गादिकाष्ठमुच्यते। दक्षेरुत्साहकर्मणः करणे ठ्दुदक्षिभ्यामिनन्ऽ इतीनन्प्रत्ययः---दक्षिणा। चकाराद्यच्येति। घÄस्त्वनन्तरोऽपि न समुच्चीयते, य एव; स्वरितत्वात्। कडङ्करीय इति। यो बलीवर्हो दुर्जरमपि कडङ्करं जरयितुं प्रभावति स तदर्हतदीत्यच्यते। अल्पाच्चस्स्येत्यादि। यद्धा--यथासंख्येऽभिप्रेते यस्माद्यदिष्टः, तं दण्डादिषु पठ्ंअत् ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "कडङ्करदक्षिणाशब्दाभ्यां छः प्रत्ययो भवति, चकाराद् यत् च, तदर्हति इत्यस्मिन् विषये। ठको ऽपवादः। कडङ्करम् अर्हति कडङ्करीयो गौः, कडङ्कर्यः। दक्षिणाम् अर्हति दक्षिणीयो भिक्षुः, दक्षिण्यो ब्राह्मणः। दक्षिणशब्दस्य अल्पाच्तरस्य अपूर्वनिपातेन लक्षणव्यभिचारचिह्नेन यथासङ्ख्याभावं सूचयति।",
    "mahabhashyam": "",
    "siddhantakaumudi": "चाद्यत् | कडं करोतीति विग्रहे अत एव निपातनात्खच् | कडंकरं माषमुद्रादिकाष्ठमर्हतीति कडंकरीयो गौः | कडंकर्यः | दक्षिणामर्हतीति दक्षिणीयः-दक्षिण्यः ॥",
    "nyaas": "`चकाराद्यच्च` इति| अथानन्तरस्य यतः समुच्चयः कस्मान्न भवति? एवं मन्यते--स्वरतत्वं प्रतिज्ञातमिति| अनन्तराच्च स्वरित आसन्नतरः| स च प्रतियोगमुपतिष्ठमानो वाक्यशेष एव भवति| तस्माद्यत एव समुच्चयो युक्त इति| यो गौर्निर्गुणत्वात्? खलकणाद्यनर्हः स कडङ्गर्यः कडङ्गरीय इति चोच्यते| माषादीनां खलेष्ववस्करनालकाष्ठमतिदुर्जरं बुसाद्यपि कडङ्गरमुच्यते| अथात्र यथासंख्यं कस्मान्न भवति, अस्ति हि तस्य प्राप्तिः, प्रकृतिप्रत्ययानां साम्यात; तथा हि--द्वे प्रकृतौ, द्वौ प्रत्ययौ? इत्यत आह--`अल्पाच्तरस्य` इत्यादि| दक्षिणशब्दस्याल्पाच्तरस्य पूर्वनिपाते प्राप्ते योऽयमिह परनिपातः स लक्षणानपेक्षतां निर्देशस्य दर्शयन्? लक्षणव्यभिचारस्यचिह्नं भवति| अतस्तेन चिह्नेन यथा-संख्याभावं सूचयति सूत्रकारः| तेन न भवति यथासंख्यम्॥"
}


