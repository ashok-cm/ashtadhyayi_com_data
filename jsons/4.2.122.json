{
    "a": "4",
    "p": "2",
    "n": "122",
    "msknum": "0",
    "ssknum": "0",
    "balamanorama": "<<प्रस्थपुरवहान्ताच्च>> - प्रस्थपुरवहान्ताच्च । एतदन्तादिति । प्रस्थ, पुर, वह-एतदन्तादित्यर्थः । ननु पुरान्तग्रहणं व्यर्थं, नान्दीपुरक इत्यत्ररोपधेतोः प्राचा॑मित्युत्तरसूत्रेण सिद्धत्वादित्यत आह — पुरान्तेति । ",
    "tattvabodhini": "<<प्रस्थपुरवहान्ताच्च>> - उत्तरेणेति । रोपधत्वादिति भावः ।",
    "padamanjari": " वृद्धादिति वर्तते इति । यद्येवमन्तग्रहणनर्थकं प्रस्थादीनामवृद्धत्वादेव तदन्तविधिर्भविष्यति ? नैतदस्ति; ठ्वा नामधेयस्यऽ इति प्रस्थादीनामेव पदानां वृद्धत्वसम्भवात् । अथाप्येवंनाम्नो देशस्याभावः, तथापि यथा पूर्वसूत्रे धन्वविशेषग्रहणं तथेहापि सम्भाव्येत नादीपुरं नाम वाहीकेषु ग्रामः, तत्र वाहीकग्रामलक्षणौ ठञ्ञिठौ च्छस्यापवादौ, अयमपि वुञ् च्छस्यापवादः । इह त्वपवादविप्रतिषेधाद् वुञ् भवति । एवं च पातनप्रस्थकः, कौञ्जीवहक इत्यत्रापि वुञेव भवति ॥",
    "kashika": "वृद्धातित्येव, देशे इति च। अन्तशब्दः प्रत्येकम् अभिसम्बध्यते। प्रस्थपुर वह इत्येवम् अन्तात् देशवाचिनः प्रातिपदिकाद् वृद्धाद् वुञ् प्रत्ययो भवति शैषिकः। छस्य अपवादः। मालाप्रस्थकः। नान्दीपुरकः। कान्तीपुरकः। पैलुवहकः। फाल्गुनीवहकः। पुरान्तो रोपधस्ततः उत्तरसूत्रैणैव सिद्धम् अप्रागर्थम् इह ग्रहणम्।",
    "sutra_vishesh": "प्राग्दीव्यतीये शैषिकप्रकरणम् - \"वुञ्\" प्रत्ययविधानम्",
    "mahabhashyam": "",
    "sutra": "प्रस्थपुरवहान्ताच्च",
    "kaumudiNumber": "1346",
    "kaumudiText": "एतदन्ताद्वृद्धादेशवाचिनो वुञ् स्यात् | छस्यापवादः | मालाप्रस्थकः | नान्दीपुरकः | पैलुवहकः | पुरान्तग्रहणमप्रागर्थम् | प्राद्गेशे तूत्तरेण सिद्धम् ॥",
    "nyaas": "`वृद्धादित्येव` इति| यदि तर्हि वृद्धादित्यनुवत्र्तते वृद्धाधिकारादेव स्वरूपग्रहणाभावात् कथं तदन्तविधिर्भवति, नहि प्रस्थादेः केवलस्य वृद्धत्वं सम्भवति, किं तर्हि? तदन्तस्य, तत्किमन्तग्रहणेन? मैवम्; सत्यपि वृद्धाधिकारे यथा धन्वेति वृद्धग्रहणं हि देशस्य विशेषणं तथेहापि स्यात्, तन्निवृत्त्यर्थमन्तग्रहणं कृतम्॥"
}


