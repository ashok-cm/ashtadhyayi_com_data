{
    "a": "1",
    "p": "4",
    "n": "67",
    "msknum": "1467",
    "ssknum": "0",
    "balamanorama": "<<पुरोऽव्ययम्>> - पुरोऽव्ययं । पुर इत्यव्ययं गतिसंज्ञकं स्यात् । पुरस्कृत्येति । गतिसमासे क्त्वो ल्यप् । अव्ययं किम्  । पुरम्, पुरौ, पुरः कृत्वा गतः । ",
    "tattvabodhini": "<<पुरोऽव्ययम्>> - पुरस्कृत्येति ।पूर्वधरावराणा॑मित्यसिप्रत्ययान्तोऽयमव्ययम् ।नमस्पुरसो॑रिति विसर्गस्य सः ।अमुं परः पश्यसी॑त्यत्र तु॒ स्थित॑मित्यध्याहारेण दृशि प्रत्ययतित्वात्सत्वाऽभावः । अव्ययं किम् । पुरं पुरौ पुरः कृत्वा गतः । अस्तं च । अवययमिति किम् । अस्तं कृत्वा काण्डं गतः । क्षिप्तमित्यर्थः ।",
    "padamanjari": " असिप्रत्ययान्तः पुरः शब्दोऽव्ययमिति। ठ्पूर्वाधरावाराणामसिपुरधवश्चैषाम्ऽ इत्यसिप्रत्ययः, पूर्वशब्दस्य पुरादेशः, ठ्तद्धितश्चासर्वविभक्तिऽ इत्यव्ययसंज्ञा, विसर्जनीयस्थानिकः सकार उपचारः। पुरस्कृत्येति। पूर्वस्मिन्देशे कृत्वेत्यर्थः। पूः पुरौ, पुरः कृत्वेति। एतदत्र प्रत्युदाहरणम्। इतरयोस्तूपन्यासस्तत्साहचर्यात्पुर इति शसन्तम्, नाव्ययमिति प्रदर्शनार्थः। अत्र ठ्नमस्पुरसोर्गत्योःऽ इति सत्वं न भवति, समासश्च न भवति॥",
    "kashika": "असिप्रत्ययान्तः पुरःशब्दो ऽव्ययम्। स गतिसंज्ञो भवति। समासस्वरोपचाराः प्रयोजनम्। पुरस्कृत्य। पुरस्कृतम्। यत् पुरस् करोति। अव्ययम् इति किम्? पूः, पुरौ। पुरः कृत्वा काण्डं गतः।",
    "sutra_vishesh": "निपातप्रकरणम् - गतिसंज्ञा",
    "mahabhashyam": "",
    "sutra": "पुरोऽव्ययम्",
    "kaumudiNumber": "768",
    "kaumudiText": "पुरस्कृत्य ॥",
    "nyaas": "`पुरस्कृत्य` इति| पूर्वस्माद्देशागत इत्यस्मिन्नर्थे `पूर्वाधरावराणामसि पुरधवश्चैषाम्`  [[5|3|39]]  इत्यसिप्रत्ययः पूर्वशब्दस्य च पुरादेशः| `तद्धितश्चासर्वविभक्तिः`  [[1|1|37]]  इत्यव्ययसंज्ञा विसर्जनीयस्थानिकस्य सकारस्योपचार इत्येषा संज्ञा पूर्वाचार्यप्रणीता| `नमस्पुरसोर्गत्योः`  [[8|3|40]]  इति सकारः|`पूः पुरौ, पुरः कृत्वा गतः` इति| पुरः कृत्वेतीदं प्रत्युदाहरण्| पूः परावित्येतयोस्तूपन्यसस्तत्साहचर्येण पुरःशब्दस्यानव्ययत्वप्रदर्शनार्थः| `पृ? पालनपूरणयोः` (धातुपाठः-1489), `भ्राजभ्रास`  [[3|2|177]]  इत्यादिना| क्विप्| `उदोष्ठपूर्वस्य`  [[7|1|102]]  इत्युक्तम्, रपरत्वञ्च| गतिसंज्ञाया अभावादिह समासादि कार्यं न भवति| `नमस्पुरसोर्गत्योः`  [[8|3|40]]  इति विसर्जनीयस्य सकारोऽपि न भवति| ननु च यद्यत्र गतिसंज्ञा स्यात् गतिसमासे कृते सुपो निवृत्त्या भवितव्यम्, तदा पुर इति रूपं न स्यात्; असति तस्मिन् संज्ञाऽपि निवत्र्तते, नैतदस्ति; यद्यपि विभक्तौ निवृत्तायां पुर इति रूपं न स्यात्, नैवं संज्ञा निवत्र्तते; एकदेशविकृतस्यानन्यत्वात् (व्या|प|16)॥"
}


