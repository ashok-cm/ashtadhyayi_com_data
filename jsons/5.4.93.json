{
    "a": "5",
    "p": "4",
    "n": "93",
    "msknum": "1498",
    "ssknum": "0",
    "balamanorama": "<<अग्राख्यायामुरसः>> - अग्राख्याया । शेषपूरणेन सूत्रं व्याचष्टे — टच् स्यादिति । पञ्चम्यर्थे सप्तमी । अग्रं प्रधानं, तद्वाची य उपश्शब्दस्तदन्तात्तत्पुरुषाट्टाच्स्यादित्यर्थः ।अग्नाख्याया॑मिति पाठान्तरम् । अग्रे भवमग्रयं । मुख्यमिति यावत् । अआआनामुर इवेति । उरो यथा प्रधानं तथेत्यर्थः । उपश्शब्दस्य मुख्ये वृत्तौ लक्षणाबीजमिदम् । अआओरसमिति । उरश्शब्देन मुख्यवाचिना षष्ठीसमासः । टच् । \"परल्लिङ्गम्\" इति नपुंसकत्वम् । अग्राख्यायामिति किं  । देवदत्तस्योरः देवदत्तोरः । ",
    "tattvabodhini": "<<अग्राख्यायामुरसः>> - अग्राख्यायाम् । पञ्चम्यर्थे सप्तमी । अग्रं प्रधानम् । अग्रवाची य उरःशब्दस्तदन्तात्तत्पुरुषाट्टच्स्यात् । अग्राख्यायां किम् । देवदत्तस्योरो देवदत्तोरः ।",
    "padamanjari": " ठग्राख्यायाम्ऽ इति पञ्चम्यर्थे सप्तमी, पञ्चम्यन्तेनोरः शब्देन सामानाधिकरण्यात्। सामानाधिकरण्यं तु ठ्स चेदुरःशब्दःऽ इत्यादिना दर्शितम् ॥",
    "kashika": "उरस्शब्दान्तात् तत्पुरुषाट् टच् प्रत्ययो भवति, स चेदुरस्शब्दः अग्राख्यायां भवति। अग्र प्रधानम् उच्यते। यथा शरीरावयवानाम् उच्यते उरः प्रधानम्, एवम् अन्यो ऽपि प्रधानभूत उरस्शब्देन उच्यते। अश्वानाम् उरः अश्वोरसम्। हस्त्युरसम्। रथोरसम्। अग्राख्यायाम् इति किम्? देवदत्तस्य उरः देवदत्तोरः।",
    "sutra_vishesh": "",
    "mahabhashyam": "",
    "sutra": "अग्राख्यायामुरसः",
    "kaumudiNumber": "795",
    "kaumudiText": "टच् स्यात् | अश्वानामुर इव अश्वोरसम् | मुख्योऽश्व इत्यर्थः ॥",
    "nyaas": "स चेदुरःशब्दोऽग्रस्याख्या भवतीत्येनेन दर्शितम्| `अआओरसम्` इति| षष्ठीसमासः| अआआनां प्रधानमित्यर्थः| `हस्त्युरसम्, रथोरसम्` इति॥"
}


