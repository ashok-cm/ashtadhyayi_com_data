{
    "a": "8",
    "p": "3",
    "n": "86",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " अभिनिस् इत्येतस्मादिति । एतेन समुदायो निमितं न प्रत्येकमिति दर्शयति । अभिनिष्टानो विसर्जनीय इति । तथा चापस्तम्बः---ठ्द्व्यक्षरं चतुरक्षरं वा नाम पूर्वमाख्यातोतरं दीर्घाभिनिष्ठान्तं घोषवदाद्यन्तरन्तरस्थम्ऽ इति । द्व्यक्षरं चतुरक्षरं वा नाम कर्तव्यम्, कीदृशम् ? नामपूर्वम्, नाम प्रातिपदिकमक्रियावाचि तत्पूर्वपदम्, आख्यातोतरं क्रियावाच्युतरपदं दीर्घात्परो योऽभिनिष्टानो विसर्जनीयस्तदन्तं दीर्घान्तं विसर्जनीयान्तं चेत्यन्ये । गोषवान्वर्ण आदिर्यस्य तद्धोषवदादि, अन्तरन्तस्थं यरलवानामन्यतमं मध्ये यस्य ततथोक्तमेवंभूतं नाम कर्तव्यम् । द्रविणोदा वरिवोदा इत्याद्यौदाहरणम् ॥",
    "kashika": "अभिनिसित्येतस्मातुत्तरस्य स्तनतिसकारस्य मूर्धन्यादेशो भवति अन्यतरस्यां शब्दसंज्ञायां गम्यमानायाम्। अभिनिष्ष्टानो वर्णः, अभिनिस्तानो वर्णः। अभिनिष्ष्टानो विसर्जनीयः, अभिनिस्तानो विसर्जनीयः। शब्दसंज्ञायाम् इति किम्? अभिनिस्तनति मृदङ्गः। समासे इति अतःप्रभृति निवृत्तम्।",
    "sutra_vishesh": "",
    "mahabhashyam": "",
    "sutra": "अभिनिसः स्तनः शब्दसंज्ञायाम्",
    "kaumudiNumber": "3193",
    "kaumudiText": "अस्मात् स्तनेः सस्य मूर्धन्यः | अभिनिष्टानो वर्णः | शब्दसञ्ज्ञायां किम् | अभिनिःस्तनति मृदङ्गः ॥",
    "nyaas": "अनादेशसकारत्वादप्राप्त एव षत्वे वचनम्| `ष्टन शब्दे` (धातुपाठः-461) इति भौवादिकस्य ग्रहणम्| `स्तन गदी देवशब्दे` [`गदी परिवेदने` (धातुपाठः-1860)] (धातुपाठः-1859) इत्यतस्य चौरादिकस्य तु न| तस्य ग्रहणे सत्यदन्तत्वात्? `अत उपधायाः`  [[7|2|116]]  इति न वृद्धिर्लभ्यते| अभि, निस्--इत्येताभ्यामेवेदं षत्वं विधीयते| न हि व्यस्तभ्यामुत्तरस्य तस्य स्तुनतेर्मूर्धन्षे कृते शब्दसंज्ञा गम्यते| `अभिनिस इत्येतस्मात्` इत्यादि| अभिनिसिति योऽयमुपसर्गसमवायस्तस्मादित्यर्थः| `अभिनिष्टानः` इति| अभिनिस्तव्यतेऽनेन, `अकर्तरि च कारके संज्ञायाम्`  [[3|3|19]]  इति घञ्| प्रादिसमासः| ननु च समानाधिकारादेवाभिनिःस्तनतीत्यत्र न भविष्यति| किमेतन्निवृत्त्यर्थेन शब्दसंज्ञाग्रहणेन? इत्यत आह--`समास इत्यतः प्रभुति निवृत्तम्` इति॥"
}


