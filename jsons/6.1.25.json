{
    "a": "6",
    "p": "1",
    "n": "25",
    "msknum": "1168",
    "ssknum": "0",
    "balamanorama": "<<प्रतेश्च>> - प्रतेश्च । द्रवमूर्तिस्पर्शाभ्यामन्यत्रापि संप्रसारणप्राप्त्यर्थमिदम् । प्रतिशीन इति । प्रतिगत इत्यर्थः । अत्र \"श्योऽस्पर्शे\" इति नत्वम् । ",
    "tattvabodhini": "",
    "padamanjari": " सेयमुभयत्र विभाषेति। द्रवमूर्तिविषये पूर्वेण प्राप्तेऽन्यत्राप्राप्ते। अथ पूर्वग्रहणं किमर्थम्, न ठ्विभाषाब्यवाभ्याम्ऽ इत्येवोच्येत, तत्राहपूर्वग्रहणस्येत्यादि। क्रियमाणेऽपि पूर्वग्रहणे कस्मादेवात्र न भवति? इत्याह--न किलेति। किलशब्दसूचितामरुचि दर्शयति-योऽत्रेति। मा भून्महासमुदायोऽभ्यवपूर्वः, अवान्तरसमुदायस्त्वभ्यवपूर्वोऽप्यस्ति, तदाश्रयो विकल्पः प्राप्नोति। यत्नान्तरमास्थेयमिति। विभाषाग्रहणं व्यवस्थितविभाषार्थमाश्रयणीयमित्यर्थः। पूर्वग्रहणस्य चान्यत्प्रयोजनं वक्तव्यमिति। तत्पुनरभिसंशीनम्, अभिसंश्यानम्, अवसंशीनम्, अवसंश्यानमित्यत्रापि विकल्पप्रवृत्तिरेव। तच्च पूर्वग्रहणे क्रियमाणे यथा लभ्यते तथा ठ्स्त्यः प्रपूर्वस्यऽ इत्यत्र व्याख्यातम् ॥",
    "kashika": "श्यः इति वर्तते। प्रतेरुत्तरस्य श्यायतेर् निष्ठायां परतः सम्प्रसरणं भवति। प्रतिशीनः। प्रतिशीनवान्। द्रवमूर्तिस्पर्शाभ्याम् अन्यत्र अपि यथा स्यातिति सूत्रारम्भः।",
    "sutra_vishesh": "",
    "mahabhashyam": "",
    "sutra": "प्रतेश्च",
    "kaumudiNumber": "3022",
    "kaumudiText": "प्रतिपूर्वस्य श्यः संप्रसारणं स्यान्निष्ठायाम् | प्रतिशीनः ॥",
    "nyaas": ""
}


