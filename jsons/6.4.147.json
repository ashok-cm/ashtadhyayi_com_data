{
    "a": "6",
    "p": "4",
    "n": "147",
    "msknum": "0",
    "ssknum": "0",
    "balamanorama": "<<ढे लोपोऽकद्र्वाः>> - ढे लोपोऽकद्र्वाः । भस्येत्यधिकृतम् \"ओर्गुणः\" इत्यत ओरिति षष्ठन्तेनानुवृत्तेनविशेष्यते । तदन्तविधिः । तदाह — कद्रूभिन्नस्येति ।अलोऽन्त्यस्ये॑त्यन्त्यलोपः । ओर्गुणापवादः । कामण्डलेय इति । कमण्डलोरपत्यमिति विग्रहः । ढकि #एयादेशे आदिवृद्धावुकारलोपः । ननु कमण्डलुशब्दवाच्यस्य जलपात्रस्याऽचेतनस्य कथमपत्ययोगः, तत्राह — कमण्डलुशब्दश्चतुष्पाज्जातिविशेषे इति । अत एवकमण्डलुपदे आदधीते॑ति बह्वृचब्राआहृणं सङ्गच्छत इति भावः । ",
    "tattvabodhini": "",
    "padamanjari": "  मद्रबाहुशब्दाद् बाह्वन्तात्संज्ञायाम् इत्युङ्, कद्रुशब्दादपि कद्रुकमण्डल्वोश्च्छन्दसि संज्ञायाम् इत्यूड्, ताभ्यामपत्ये स्त्रीभ्यो ढक्, अन्यत्र चतुष्पाद्भ्यो ढञ्, कमण्डलुपद आदधीतेति बह्वृग्ब्राह्मणम् । श्रृगालः - जम्बुः, शिवा - जम्बूः । जम्बुरेव जम्बजम्बुकः ॥",
    "kashika": "ढे परतः उवर्णान्तस्य भस्य अकर्वाः लोपो भवति। कामण्डलेयः। शैतवाहेयः। जांवेयः। माद्रबाहेयः। अकद्र्वाः इति किम्? काद्रवेयो मन्त्रम् अपश्यत्।",
    "sutra_vishesh": "",
    "mahabhashyam": "",
    "sutra": "ढे लोपोऽकद्र्वाः",
    "kaumudiNumber": "1142",
    "kaumudiText": "कद्रूभिन्नस्योवर्णान्तस्य भस्य लोपः स्यात् ढे परे | कामण्डलेयः | कमण्डलुशब्दश्चतुष्पाज्जातिविशेषे ॥",
    "nyaas": "`कामण्डलेयः, शैतबाहेयः` इति| `चतुष्पाद्भ्यो ढञ्`  [[4|1|135]]  इति ढञ्| एवं `जाम्बेयः` इत्यत्रापि| `माद्रबाहेयः` इति| मद्रबाहुशब्दात्? `बाह्वन्तात्? संज्ञायाम्`  [[4|1|67]]  इत्यूङ, तदन्तात्? `स्त्रीभ्यो ढक्`  [[4|1|120]] | `काद्रवेयः` इति| `कद्रूकमण्डल्वोश्छन्दसि संज्ञायाम्` (4.1.71,72) इत्यूङ तदन्तात्? पूर्ववङ्ढक्॥"
}


