{
    "a": "4",
    "p": "1",
    "n": "130",
    "msknum": "0",
    "ssknum": "0",
    "balamanorama": "<<आरगुदीचाम्>> - आरगुदीचां । गोधाया आरग्वा स्यादित्यर्थः । अन्यत इति । आकारान्तादन्यत् अदन्तं, तस्मादपि क्वचिद्विधानार्थमित्यर्थः । जाडार इति । रग्विधौ आकारो न श्रूयेतेति भावः । पण्डो — नपुंसकः, तस्यापत्यं क्षेत्रजातत्वादिना ।",
    "tattvabodhini": "<<आरगुदीचाम्>> - आरदुदीचाम् । वचनादेव ढ्रग्ढकारकां पर्याये सिद्धेउदीचां॑ग्रहणं पूजार्थम् ।अरक्इति न सूत्रितं,यस्येति चे॑त्याकारलोपेगौधरः॑इत्यनिष्टप्रसङ्गात् । अन्यत इति । अनाकारान्ताल्लक्ष्यानुरोधेन कुतश्चिदित्यर्थ । पण्डस्येति । पण्डो नपुंसकः, तस्यापत्यं तु कृत्रिमादिरिति ।",
    "padamanjari": " रका, सिद्धत्वादिति । ठ्न लक्षणेन पदाकारा अनुवर्त्याःऽ इत्यवग्रहेऽपि नास्ति विशेषः । ज्ञापकार्थं त्विति । भावप्रधानो ज्ञापकशब्दः । ज्ञापनार्थमिति वा पाठ।ल्म् । जाडारः, पाण्डारैति । ह्रस्वान्तादयं प्रत्यय इति रका नास्ति सिद्धिः ॥",
    "kashika": "गोधायाः अपत्ये उदीचाम् आचार्याणां मतेन आरक् प्रत्ययो भवति। गौधारः। आचार्यग्रहणं पूजार्थं, वचनसाम्र्थ्यादेव पूर्वेण समावेशो भवति। आरग्वचनम् अनर्थकं, रका सिद्धत्वात्? ज्ञापकं त्वयम् अन्येभ्यो ऽपि भवति इति। जाडारः। पाण्डारः।",
    "sutra_vishesh": "प्राग्दीव्यतीयः अर्थः 1 - वैकल्पिकम् \"आरच्\" प्रत्ययविधानम्",
    "mahabhashyam": " आरगुदीचाम् (1376) (5292 आक्षेपवार्तिकम्।। 1 ।।) - आरग्वचनमनर्थकं रका सिद्धत्वात् - (भाष्यम्) आरग्वचनमनर्थकम्। किं कारणम्? रका सिद्धत्वात्। गोधा--आकारान्ता रक् च प्रत्ययः।। (समाधानभाष्यम्) एवं तर्हि सिद्धे सति यदारकं शास्ति तज्ज्ञापयत्याचार्योऽन्येभ्योऽप्ययं भवतीति। किमेतस्य ज्ञापने प्रयोजनम्? मौण्डारः, जाण्डारः, पाण्डार--ःथ्द्य;त्येतत्सिद्धं भवति।। ",
    "sutra": "आरगुदीचाम्",
    "kaumudiNumber": "1136",
    "kaumudiText": "गौधारः | रका सिद्धे आकारोच्चारणमन्यते विधानार्थम् | जडस्यापत्यं जाडारः | पण्डस्यापत्यं पाण्डारः ॥",
    "nyaas": "`आचार्यग्रहणं पूजार्थम्` इति| ननु चासत्याचार्यग्रहणे नित्य एवायं विधिः स्यात्, तथा चारकः पूर्वेण ढ्रका समावेशो न स्यात्| तद्विकल्पार्थमेवाचार्यग्रहणं कस्मान्न भवतीत्याह-- `वचनसामथ्र्यात्` इति| ढ्रगपि ह्रुच्यते, आरगपि, तत्र वचनसामथ्र्यात् समावेशो भविष्यति| तस्मात् पूजार्थमेवाचार्यग्रहणम्| `ज्ञापकं तु` इत्यादि| रका सिद्धे यदारग्वचनं सञ्ज्ञापनार्थम्| तेनैवं ज्ञायते-- अन्येभ्योऽप्ययं भवति;अन्यथा ह्रारग्वचनमनर्थकं स्यात् रकि सिद्धेः| तेन जडस्यापत्यं जाडारः, पाण्डार इति सिद्धं भवति, न ह्रेतद्रका सिध्यति॥"
}


