{
    "a": "1",
    "p": "4",
    "n": "20",
    "s": "अयस्मयादीनि च्छन्दसि ",
    "padachcheda": "अयस्मयादीनि १\/३ छन्दसि ७\/१",
    "anuvritti": "भम् १\/१ [1।4।18] ,पदम् 1\/1 [1।4।14]",
    "adhikara": " आकडारात् एका संज्ञा [1|4|1] ",
    "full_sutra": "अयस्मयादीनि छन्दसि भम् पदम् ",
    "siddhantakaumudi_index": "3390",
    "msknum": "2272",
    "ssknum": "0",
    "balamanorama": "",
    "tattvabodhini": "",
    "padamanjari": " यदि संज्ञा विधीयेत आनन्तर्थाद्भसंज्ञाविधानद्वारेणैव निपातनं स्यात्, पदसंज्ञा न स्याद्, भपदसंज्ञयोः समावेशो न स्यात्, तस्मात्साधुत्वमेव युक्तं विधातुमिति मत्वाह-अयस्मयादिनीत्यादि। साधुत्वे प्रकारविशेषं दर्शयति। भपदसंज्ञाधिकार इत्यादि। द्वारमूपायः। अयस्मयमिति। अयसो विकारः ठ्द्व्यचश्च्छन्दसिऽ इति मयट्॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "अयस्मयाऽदीनि शब्दरूपाणि छन्दसि विशये साधूनि भवन्ति। भपदसंज्ञाधिकारे विधनात् तेन सुखेन सधुत्वम् अयस्मयाऽदीनां विधीयते। अयस्मयं वर्म। अयस्मयानि पात्राणि। क्वचिदुभयम् अपि भवति। स सुष्टुभा स ऋक्वता गणेन। पदत्वात् कुत्वं, भत्वाज् जश्त्वं न भवति। छन्दसि इति किम्? अयोमयं वर्म। आकृतिगणो ऽयम्।",
    "mahabhashyam": " अयस्मयादीनि च्छन्दसि (260) उभयसंज्ञान्यपि।। 1 ।। उभयसंज्ञान्यपीति वक्तव्यम् । स सुष्टुभा स ऋक्वता गणेन ।। 20 ।। ",
    "siddhantakaumudi": "एतानि छन्दसि साधूनि | भपदसंज्ञाधिकाराद्यथायोग्यं संज्ञाद्वयं बोध्यम् | तथा च वार्तिकम् ॥<! उभयसंज्ञान्यपीति वक्तव्यमिति !> (वार्तिकम्) ॥ स सुष्टुभा स ऋक्वता गणेन (स सु॒ष्टुभा॒ स ऋक्व॑ता ग॒णेन॑) | पदत्वात्कुत्वम् | भत्वाज्जश्त्वाभावः | जश्त्वविधानार्थायाः पदसंज्ञाया भत्वसामर्थ्येन बाधात् | नैनं हिन्वन्त्यपि वाजिनेषु (नैनं॑ हिन्व॒न्त्यपि॒ वाजि॑नेषु) | अत्र पदत्वाज्जश्त्वम् | भत्वात्कुत्वाभावः | ते प्राग्धातोः <{2230}> ॥",
    "nyaas": "यद्यत्र भसंज्ञा विधीयेत तदा पदसंज्ञा न स्यात्, अथ यदि पदसंज्ञा विधीयेत तदाऽत्र भसंज्ञा न स्यात्, तदा भपदसंज्ञयोः समावेशो न स्यात्; एकसंज्ञाधिकारात्| साधुत्वविधाने त्वेष दोषो न भवति, तद्धि केषाञ्चिद्भसंज्ञा विधीयते पदसंज्ञकानाम्, केषाञ्चिदुभयसंज्ञाकानाम्; तस्मात् साधुत्वमेव विधातुं युक्तमित्यत आह-- `अयस्मयादीनि` इत्यादि| कथं पुनरेषां साधुत्वं विधीयत इत्याह-- `भपदसंज्ञाधिकारे` इत्यादि| द्वारम्, मुखम्, उपाय तत्र भाषाग्रहणमस्ति, तथाप्ययस्मयशब्दस्यास्मादेव साधुत्वविधानाच्छन्दस्यपि मयड् भवतीति भत्वाद्रुत्वं न भवति| `सऋक्वता` इति| ऋचोऽस्य सन्तीति मतुप्| पदत्वात् `चोः कुः` 8.3.30) इति कुत्वम्| भत्वात् `झलां जशोऽन्ते`  [[8|2|39]]  इति जश्त्वं न भवति| `आकृतिगणोऽयम्` इति| आदिशब्दस्य प्रकारवाचित्वात्॥"
}


