{
    "a": "4",
    "p": "1",
    "n": "157",
    "msknum": "1745",
    "ssknum": "0",
    "balamanorama": "<<उदीचां वृद्धादगोत्रात्>> - उदीचां वृद्धा । वृद्धसंज्ञकादगोत्रप्रत्ययान्तात्फिञ्स्यादुदीचां मते इत्यर्थः । आम्रगुप्तायनिरिति । आम्रगुप्तस्यापत्यमिति विग्रहः । प्राचां त्विति । \"मते\" इति शेषः । आम्नगुप्तिः । अत इञ् । औपगविरिति । उपगोर्गोत्रापत्यम् औपगवः, तस्यापत्यं युवा औपगविः । औपगवस्य गोत्रत्वात्ततो यूनि फिञभावे इञेवेति भावः । ",
    "tattvabodhini": "",
    "padamanjari": " कारिशब्दादपीति । कारिलक्षणस्योदीचामिञोऽवकाशः---तान्तुवायिः, फिञोऽवकाशः---आम्रगुप्तायनिः; नापितादुभयप्रसङ्गे फिञ् भवति । याज्ञदतिरिति । ठ्वा नामदेयस्य वृद्धसंज्ञा वक्तव्याऽ । पक्षे याज्ञदतायनिरिति भवत्येव ॥",
    "kashika": "वृद्धं यच्छब्दरूपम् अगोत्रं, तस्मादपत्ये फिञ् प्रत्ययो भवति उदीचाम् आचार्याणां मतेन। आम्रगुप्तायनिः। ग्रामरक्षायणिः। कारिशब्दादपि वृद्धादगोत्रात् परत्वादनेन एव भवितव्यम्। नापितायनिः। उदीचाम् इति किम्? आम्रगुप्तिः। वृद्धादिति किम्? याज्ञदत्तिः। अगोत्रादिति किम्? औपगविः।",
    "sutra_vishesh": "प्राग्दीव्यतीयः अर्थः 1 - \"फिञ्\" प्रत्ययविधानम्",
    "mahabhashyam": "",
    "sutra": "उदीचां वृद्धादगोत्रात्‌",
    "kaumudiNumber": "1181",
    "kaumudiText": "आम्रगुप्तायनिः | प्राचां तु | आम्रगुप्तिः | वृद्धात् किम् ? दाक्षिः | अगोत्रात्किम् ? औपगविः ॥",
    "nyaas": "`वृद्धात्` इति| इहैव यत्पारिभाषिकं वृद्धं तद्गृह्रते, न शास्त्रान्तरप्रसिद्धम्, अगोत्रादिति प्रतिषेधात्| `कारिशब्दात्` इत्यादि| कारिलक्षणस्येञोऽवकाशः-- तान्तुवायिरिति, फिञोऽवकाशः--आम्रगुप्तायनिरिति; इहोभं प्राप्नोति-- नापितायनिरिति, परत्वात् फिञेव भवति॥"
}


