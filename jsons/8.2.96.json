{
    "a": "8",
    "p": "2",
    "n": "96",
    "msknum": "0",
    "ssknum": "0",
    "balamanorama": "",
    "tattvabodhini": "",
    "padamanjari": " आकाङ्क्षतीत्याकाङ्क्षम्, पचाद्यच् । इदानीं ज्ञास्यसि जाल्मेत्येष द्वयोरप्युदाहरणयोः शेषः । कूजनफलं व्याहारफलं वास्मिन्नेव क्षणे ज्ञास्यसीत्यर्थः । अङ्गशब्दोऽमर्षे, प्रत्युदाहरणे त्वनुनये । अङ्ग देवदतेत्येतावदेकं वाक्यम् । एतच्व वाक्यं मिथ्या वदसीत्येतदपेक्षते ॥",
    "kashika": "अङ्ग इत्यनेन युक्तं तिङन्तम् आकाङ्क्षं भर्त्सने प्लवते। अङ्ग क्ज3, अङ्ग व्याहर3, इदानीं ज्ञास्यसि जाल्म। तिङिति किम्? अङ्ग देवदत्त, मिथ्या वदसि। आकाङ्क्षम् इति किम्? अङ्ग पच। न एतदपरमाकाङ्क्षति। भर्त्सने इत्येव, अगाधीष्व, ओदनं ते दास्यमि।",
    "sutra_vishesh": "",
    "mahabhashyam": "",
    "sutra": "अङ्गयुक्तं तिङ् आकाङ्क्षम्",
    "kaumudiNumber": "3615",
    "kaumudiText": "अङ्गेत्यनेन युक्तं तिङन्तं प्लवते | अङ्ग कूज3 इदानीं ज्ञास्यसिजाल्म | तिङ् किम् | अङ्ग देवदत्त मिथ्या वदसि | आकाङ्क्षं किम् | अङ्ग पच | नैतदपरमाकाङ्क्षति | भर्त्सन इत्येव | अङ्गाधीष्व भक्तं तव दास्यामि |",
    "nyaas": "`आकाङ्क्षम्` इति| आकाङ्क्षति अपेक्षत इत्याकाङ्क्षम्, पचाद्यच्| `अङ्ग कूज3` इत्यादि| अङ्गकूज 3, अङ्ग व्याहर 3--इत्येतदुभयमपि `इदानीं ज्ञास्यति जाल्म` इत्येतदपेक्षते| `अङ्ग देवदत्त` इत्येतदपि `मिध्या वदसि` इत्येतत्| `अधीष्व` इत्येतदपि `ओदनं ते दास्यामि` इत्येतत्| `नैतदपरमाकाङ्क्षति` इति| विवक्षितार्थस्य परिसमाप्तत्वात्| अथ युक्तग्रहणं किमर्थम्, यावता पदविधित्वादेव योगो विज्ञास्यते| एवं तर्हि युक्तग्रहणं कुर्दन्नेतज्ज्ञापयति--`समर्थः पदविधिः`  [[2|1|1]]  इत्येषा परिभाषाऽनित्या| तेनाऽसूर्यम्पश्यानि मुखानीति नञोऽसत्यपि सूर्यशबह्देन सामर्थ्ये समासः सिद्धो भवति॥"
}


