{
    "a": "8",
    "p": "1",
    "n": "2",
    "s": "तस्य परमाम्रेडितम्‌ ",
    "padachcheda": "तस्य ६\/१ परम् १\/१ आम्रेडितम् १\/१",
    "anuvritti": "-",
    "adhikara": " सर्वस्य द्वे [8।1।1] ",
    "full_sutra": "सर्वस्य द्वे, तस्य परम् आम्रेडितम् ",
    "siddhantakaumudi_index": "83",
    "msknum": "110",
    "ssknum": "0",
    "balamanorama": "<<तस्य परमाम्रेडितम्>> - अभियुक्ताश्चाहुः — ॒क्वचित्प्रवृत्तिः क्वचिदप्रवृत्तिः क्वचिद्विभाषा क्वचिदन्यदेव । शिष्टप्रयोगाननुसृत्य लोके विज्ञेयमेतद्बहुलग्रहे तु ।॑ इति । ननु किमाम्रेडितं नाम , तत्राह — तस्य परमाम्रेडितम् । \"सर्वस्य द्वे\" इत्यनन्तरमिदं सूत्रं पठते । ततश्चतस्ये॑त्यनेन द्विरुक्तस्येति लभ्यते । अवयववाचिपरशब्दयोगे अत एव ज्ञापकात्षष्ठी । तदाह — द्विरुक्तस्येत्यादिना । पटत्पटेतीति । पटत् पटत् इति इति स्थिते तकारस्येकारस्य च पररूपमिकारः । ततश्च आद्गुणः ।",
    "tattvabodhini": "",
    "padamanjari": " ठ्तस्यऽ इत्यवयवयोगे षष्ठी, परशब्दोऽवयवचनः । ठ्दिक्शब्दाञ्चूतरपदऽ इत्यत्र यद्यपि ठ्दिशि दृष्टः शब्दो दिक्शब्दःऽ---इत्याश्रयणात्सम्प्रत्यदिक्शिब्दत्वेऽपि पञ्चमी विहिता, तथाप्यस्मादेव निर्देशादवयववाचिभिर्योगे षष्ठी भवति । एवं च पूर्वं कायस्येत्यादि सिद्धं भवति । उदाहरणे---ठाम्रडितं भर्त्सनेऽ इति प्लुतः । तस्य ग्रहणं विषयावधारणार्थम्--तस्यैतस्यानन्तरस्य द्विरुक्तस्येति, तेन पाष्ठिके द्विर्वचने इयं संज्ञा न भवति । ननु आम्रेडितशब्दो निघण्टुअषु प्रसिद्धः---ठार्म्रडितं द्विस्त्रिरुक्तम्ऽ इति ? सत्यमर्थे प्रसिद्धः; इह तु शब्दे परिभाष्यते  महासंज्ञाकरणं पूर्वाचार्यानुरोधेन ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "तस्य द्विरुक्तस्य यत् परं शब्दरूपं तदाम्रेडितसंज्ञं भवति। चौर चौर 3, वृषल वृषल 3, दस्यो दस्यो 3 घातयिष्यामि त्वा, बन्धयिष्यामि त्वा। आम्रेडितप्रदेशाः आम्रेडितं भर्त्सने [[8|2|95]] इत्येवम् आदयः।",
    "mahabhashyam": "",
    "siddhantakaumudi": "द्विरूक्तस्य परं रूपमाम्रेडितसंज्ञं स्यात् | पटत्पटेति ॥",
    "nyaas": "`तस्य` इत्वयवषष्ठी| तस्य द्विरुक्तस्य यत्? परमवयवभूतं शब्दरूपं तस्याभ्रेडितसंज्ञा विधीयते| अथ द्विष्प्रयोगद्विर्वचनपक्षे कथं परमिति व्यपदेशः? कथञ्च न स्यात्? तस्य भेदनिबन्धनत्वात्| परव्यपदेशो हि भेदनिबन्धनः| न च द्विष्प्रयोगद्विर्वचनपक्षे शब्दभेदोऽस्ति, आवृत्तिमात्रं हि तत्र भिद्यते, न शब्दः? नैष दोषः; अभिन्नस्यापि शब्दस्य धर्मभेदादौपचारिकमन्यत्वं भविष्यति| भवति हि धर्मभेदादभिन्नेऽपि वस्तुनि भेदव्यवहारः| तथा हि वक्तारो वदन्ति--परुद्भवान्? पटुरासीत्? पटुतरश्चैषमोऽन्य एवासि संवृत्त इति| `चौर चौर` इति| `एङ्ह्यस्वात्सम्बुद्धेः`  [[6|1|67]]  इति सुलोपः, `वाक्यादेरामन्त्रितस्य`  [[8|1|8]]  इत्यादिना भत्र्सने द्विर्वचनम्, `आर्म्रेडितं भत्र्सने`  [[8|2|95]]  इति प्लुतः| `दस्यो दस्यो` इति| `सम्बुद्धौ च`  [[7|3|106]]  इति गुणः| अथ तस्यग्रहणं किमर्थम्, यावता `द्वे` इत्यनुवर्त्तिष्यते, तत्रैवं विज्ञायते--द्वयोर्यत्? परमिति? नैवं शक्यम्; `एकाचो द्वे प्रथमस्य`  [[6|1|1]]  इत्यत्रापि परमाम्रेडितसंज्ञं स्यात्| तस्यग्रहणे सति यत्रैतद्वक्ष्यमाणं द्विर्वचनं तस्य परमिति विज्ञायते| तेन न भवत्यतिप्रसङ्गः| आम्रेडितमिति महत्याः संज्ञायाः करणमन्वर्थसंज्ञाविज्ञानार्थम्| आम्रेडत आधिक्येनोच्यत इत्याम्रेडितम्| तेनेहापि भवति--अहो दर्शनीया अहो दर्शनीया, मह्रं रोचते मह्रं रोचत इति| दर्शनीयत्वस्य रुचेश्चाधिक्यं द्योतयितुमत्र द्रष्टव्यं द्विर्वचनम्| एतदेव महत्याः संज्ञायाः करणं ज्ञापकम्--आधिक्याभिधाने द्विर्वचनं भवतीति॥"
}


