{
    "a": "7",
    "p": "2",
    "n": "17",
    "msknum": "1199",
    "ssknum": "0",
    "balamanorama": "<<विभाषा भावादिकर्मणोः>> - विभाषा भावादिकर्मणोः । आदितो निष्ठाया इड्वेति ।आदितश्चे॑त्यत आदित इति, \"आईदितः\" इत्यतो निष्ठाग्रहणं ,नेड्वशी॑त्यतो नेति चानुवर्तते इति भावः । निषेधस्य वैकल्पिकत्वात्पक्षे इडभ्यनुज्ञायते । प्रस्वेदितश्चैत्र इति । चैत्रकर्तृका आरभ्यमाणप्रस्वेदनक्रियेत्यर्थः । ञीद्भिरिति । ञिरिद्येषां ते ञीतः, तैर्मिदिप्रभृतिभिरिति तदर्थः । स विषयः कित्त्वप्रतिषेधस्येति बोध्यम् । स्विद्यतेस्त्विति ।ञि ष्विदा गात्रप्रक्षरणे॑ इति दैवादिकस्यैव कित्त्वनिषेधविधौ ग्रहणमित्यर्थः । स्विदित इति ।विभाषा भावे॑ति पक्षे इट् । कित्त्वनिषेधविधौ स्विद्यतेग्र्रहणाऽभावात्कित्त्वान्न गुण- । अत्र स्विदादीनाम्आदितश्चेति इट् प्रतिषिध्यते । भावादिकर्मणोस्तु पक्षे इट् । ",
    "tattvabodhini": "<<विभाषा भावादिकर्मणोः>> - प्रस्वेदित इति । प्रशब्द आदिकर्मद्योतनार्थः । स्वेदितमित्यादि भावे । भ्वादिरत्रेति ।ञिष्विदा स्नेहनमोचनयोः॑ इति पठितः । स्विद्यतेस्त्विति ।ष्विदा गात्र प्रक्षरणे॑ इति दिवादिषु पठितस्य स्विदित इत्येवेति, कित्त्वनिषेधाऽभावादिति भावः । न च ष्विदेति दैवादिकोऽपि ञीदिति वाच्यम्, हरदत्तग्रन्थविरोधादिति भावः । अत्र हरदत्तः —  ञिक्ष्विदा स्नेहनमोचनयोरिति दिवादिर्गृह्रते न तु ञिक्ष्विदा अव्यक्ते शब्दे इति भ्वादिरपि, मिदिना साहचर्यादित्याह । तच्चिन्त्यम् । भ्वादिष्वपि मिदेः पठमानत्वात् । तस्मादविशेषादुभयोग्र्रहणं न्याय्यं । तदेतदाह —  दिवादी भ्वादी चेति ।",
    "padamanjari": "  मेदितमनेनेति । निष्ठा शीङ् इति कित्वप्रतिषेधाद् गुणः । प्रमिन्न इति । आदिकर्मणि क्तः कर्तरि च इति कर्तरि क्तः ।  सौनागा इति । सुनागस्याचार्यस्य शिश्याः - सौनागाः । शकितो घटः कर्तुमिति । यद्यपि शकिः केवलोऽकर्मकः, तथापि तुमुनन्तवाच्यक्रियाविशेषणत्वेन सकर्मको भवति । तथा च कर्मणि लादयो दृश्यन्त - अयं योगः शक्योऽवक्तुम्, अयमर्थः शक्यते वक्तुमिति ॥",
    "kashika": "भवे आदिकर्मणि च आदितो धातोः विभाषा निष्ठायाम् इडागमो न भवति। मिन्नमनेन, मेदितमनेन प्रमिन्नः, प्रमेदितः। सौनागाः कर्मणि निष्ठायां शकेरिटमिच्छन्ति विकल्पेन। शकितो घटः कर्तुम्, शक्तो घटः कर्तुम्। भावे न भवत्येव, शक्तमनेन। अस्यतेर्भावे, असितमनेन। आदिकर्मणि च न भवत्येव, अस्तः काण्डः।",
    "sutra_vishesh": "",
    "mahabhashyam": " विभाषा भावादिकर्मणोः आदितश्च ।। किमर्थो योगविभागो न(2) आदितो विभाषा भावादिकर्मणोरित्येवोच्येत ।। केनेदानीं कर्तरि प्रतिषेधो भविष्यति ? ।। यस्य विभाषेत्यनेन ।। एवं तर्हि सिद्धे सति यद्योगविभागं करोति तज्ज्ञापयत्याचार्यः -- यदुपाधेर्विभाषा तदुपाधेः प्रतिषेध ःथ्द्य;ति ।। किमेतस्य ज्ञापने प्रयोजनम् ? ।। यस्य विभाषाऽविदेरित्युक्तं तन्न वक्तव्यं भवति ।। ",
    "sutra": "विभाषा भावादिकर्मणोः",
    "kaumudiNumber": "3054",
    "kaumudiText": "भावे आदिकर्मणि चादितो निष्ठाया इड्वा स्यात् | प्रस्वेदितश्चैत्रः | प्रस्वेदितं तेन | ञिष्विदेति भ्वादिरत्र गृह्यते | ञीद्भिः साहचर्यात् | स्विद्यतेस्तु स्विदित इत्येव | ञिमिदा | ञिक्ष्विदा | दिवादी भ्वादी च | प्रमेदितः | प्रमेदितवान् | प्रक्ष्वेदितः | प्रक्ष्वेदितवान् | प्रधर्षितः | प्रधर्षितवान् | प्रधर्षितं तेन | सेट् किम् | प्रस्विन्नः | प्रस्विन्नं तेनेत्यादि ॥",
    "nyaas": "`मिन्नमनेन` इति| `नपुंसके भावे क्तः`  [[3|3|114]] | `मेदितम्` इति| `निष्ठा शीङ`  [[1|2|19]]  इत्यादिना कित्त्वप्रतिषेधे गुणः| `प्रमिन्नः` इति| प्रशब्द आदिकर्म द्योतयति| `आदिकर्म` इति| आदिभूतक्रियाक्षण इति| तस्मिन्? भूतत्वेन विवक्षिते यः क्तः स पुनः `आदिकर्मणि क्तः कत्र्तरि च`  [[3|4|71]]  इत्यनेन कत्र्तरि कारके भवति| शक्तो घटः कर्त्तुम्, शकिको घटः कर्त्तुमित्यस्य सिद्धये विभावेति योगविभागोऽत्र कत्र्तव्यः| तत्र `आदितः`  [[7|2|16]]  इति नानुवरत्तनीयम्| `भावादिकर्मणोः` इत्यत्र द्वितीये योगेऽनुवत्र्तमीयमेव॥"
}


