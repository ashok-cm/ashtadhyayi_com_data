{
    "a": "6",
    "p": "1",
    "n": "145",
    "msknum": "0",
    "ssknum": "0",
    "balamanorama": "<<विष्किरः शकुनौ (विकरो) वा>> - विष्किरः । विकिरतीति विकारः । \"कृ विक्षेपे\"इगुपधज्ञे॑ति कः । शकुनौ गम्ये सुड्वा, \"परिनिविभ्यः\" इति षत्वम् ।नगौकोवाजिविकिरविविष्करपतत्रयः॑ इत्यमरः । वावचनेनैवेति । वृत्तिग्रन्थेविष्किरः शकुनौ विकिरो वे॑ति सूत्रपाठः । तत्र वाग्रहणादेव सुड्विकल्पे सिद्धे विकिरग्रहणं विष्किरो विकिर इति शकुनावेवेति नियमार्थम् । अतः शकुनेरन्यत्र उभयोरपि शब्दयोः प्रयोगो नास्तीति लभ्यत इत्यर्थः । भाष्ये हिविष्किरः शकुनौ वे॑ति सूत्रं पठित्वा वाग्रहणेन सुड्विकल्पः, नतु शकुनेरन्यत्र विकिरशब्दस्य प्रयोगो नेति स्थितम्, अन्यत्रापिविकिपरं वैआदेविक॑मित्यत्र दर्शनादिति भावः । ",
    "tattvabodhini": "<<विष्किरः शकुनौ (विकरो) वा>> - विष्किरः ।कृ विक्षेपे॑इत्यस्मात्इगुपधे॑त्यादिना कप्रत्यये सुडागमोऽनेन निपात्यते । षत्वं तुपरिनिविभ्यः॑ इत्यनेन । विकिरग्रहणमिति ।विष्किरः शकुनौ विकिरो वा॑इति वृत्तिग्रन्थे पाठः, सूत्रपाठे तु विकिरग्रहणं नास्त्येवेति बोध्यम् । तस्यापीति । विकिरशब्दस्यापीत्यर्थः ।",
    "padamanjari": "",
    "kashika": "गोष्पदम् इति सुट् निपात्यते, तस्य च षत्वं सेविते असेविते प्रमाने च विषये। गोष्पदो देशः। गावः पद्यन्ते यस्मिन् देशे स गोभिः सेवितो देशो गोष्पदः इत्युच्यते। असेविते अगोष्पदान्यरण्यानि। असेविते गोष्पदशब्दो न सम्भवति इत्यगोष्पदशब्दार्थं निपातनम्। यद्येवं न अर्थ एतेन, गोष्पदप्रतिषेधादगोष्पदं भविस्यति? सत्यम् एतत्, यत्र तु सेवितप्रसङ्गो ऽस्ति तत्र एव स्यादगोष्पदम् इति, यत्र त्वत्यन्तासम्भव एव तत्र न स्यात्, अगोष्पदान्यरण्यानि इति? असेवितग्रहणात् तत्र अपि भवति। यानि हि महान्त्यरणानि येषु गवाम् अत्यन्तासम्भवस् तान्येवम् उच्यन्ते। प्रमाणे गोस्पदमात्रं क्षेत्रम्। गोष्पदपूरं वृष्टो देवः। न अत्र गोष्पदं स्वार्थप्रतिपादनार्थम् उपादीयते, किं तर्हि, क्षेत्रस्य वृष्टेश्च परिच्छेत्तुमियत्ताम्। सेवितासेवितप्रमाणेसु इति किम्? गोः पदम् गोपदम्।",
    "sutra_vishesh": "",
    "mahabhashyam": " गोष्पदं सेवितासेवितप्रमाणेषु (2581) (असेवितपदप्रयोजनभाष्यम्) इदमतिबहु क्रियते --- सेविते --- असेविते --- प्रमाण इति, सेवितप्रमाणयोरित्येव सिद्धम् । केनेदानीमसेविते भविष्यति ? नञ्ञा सेवितप्रतिषेधं विज्ञास्यामः ।। नैवं शक्यम् । सेवितप्रसङ्ग एव स्यात्, असेविते न स्यात् । असेवितग्रहणे पुनः क्रियमाणे बहुव्रीहिरयं विज्ञास्यते --- अविद्यमानसेविते --- असेवित इति । तस्मादसेवितग्रहणं कर्तव्यम् ।। ",
    "sutra": "गोष्पदं सेवितासेवितप्रमाणेषु",
    "kaumudiNumber": "1060",
    "kaumudiText": "सुट् सस्य षत्वं च निपात्यते | गावः पद्यन्तेऽस्मिन्देशे स गोभिः सेवितो गोष्पदः | असेविते, अगोष्पदान्यरण्यानि | प्रमाणे, गोष्पदमात्रं क्षेत्रम् | सेवितेत्यादि किम् | गोः पदं गोपदम् ॥",
    "nyaas": "`तस्य च षत्वम्` इति| अनादेशप्रत्ययसकारत्वात्? सुटः षत्वं न प्राप्नोतीत्यतस्तदपि निपात्यते| `गावः पद्यन्ते` इत्यादिना देशस्य सेवितत्वं दर्शयति| `असेविते` इत्यादि| ननु च गोष्पदशब्दः सूत्र उपात्तः, तत्? कस्मादसेवितेऽगोष्पदादीनीत्याद्युदाह्यियते? इत्याह--`असेविते` इत्यादि| ननु च गोष्पदशब्दः सूत्र उपातः, तत्? कस्मादसेवितेऽगोष्पदादीनीत्याद्युदाह्यियते? इत्याह--`असेविते` इत्यादि| क्रियते चेदमसेवितग्रहणम्, न च तत्र गोष्पदशब्दः सम्भवति; तस्मादसेवितेऽगोष्पदार्थं निपातनं विज्ञायते| `यद्येवम्` इति| यद्यसेवितेऽगोष्पदार्थं निपातनमित्यर्थः| `नार्थ एतेन` इति| असेवितग्रहणेन| कथं तेन विना सिध्यति? इत्याह--`गोष्पदप्रतिषेधात्`त्यादि| `सत्यमेवैतत्` इति| गोष्पदपरतिषेधादित्यादि यदुक्तं तस्य सत्यतामाह, न तु `नार्थं एतेन` इत्यस्यार्थः| यदि तर्हि सत्यमेवैतत्` तत्? किमर्थं सेवितग्रहणमिह क्रियते? इत्याह--`यत्र तु` इत्यादि| नञ्समासेऽगोष्पद इत्येष तत्पुरुषः स्वभावादुत्तरपदर्थसदृशमर्थमाचष्टे` अब्राआहृणवत्| ततश्च न गोष्पदमगोष्पदमिति तत्पुरुषे कृते यत्र सेवितसय सेवनस्य प्रसङ्गोऽस्ति तत्रैवागोष्पदमित्येतत्? तथापि भवति` इति| अपिशब्दो न केवलं यत्र सेवतप्रसङ्गोऽस्ति तत्रैवागोष्पदमित्यमुमर्थं द्योतयति| कस्मात्? पुनरत्रासेवितग्रहणात्| तत्राऽपि भवतीत्यत आह--`यानि हि` इति| `एवम्` इति| असेवितग्रहणार्थकः प्रकारः प्रत्यवमृश्यते| असेवितग्रहणे हि सति मा भूत्? तस्य वैयथ्र्यमित बहुव्रीहिरयं भावसाधनेनासेवितशब्देन विज्ञास्यते| अविद्यमानं सेवितमस्मिन्निति बहुव्रीहिश्चात्यन्ताभावेऽपि भवतीति येषु गवामत्यन्तासम्भवस्तान्यरण्यान्यासेवितशब्देनोच्यन्ते| ततश्च तत्राप्यगोष्पदमिति भवति| `गोष्पदपूरम्` इति| `वर्षप्रमाण ऊलोपश्चास्यान्यतरस्याम्`  [[3|4|32]]  इति णमुल्| ननु च गोष्पदमिति षष्ठीसमासोऽयम्, तस्य च गोसम्बन्धि पदमर्थः, न तु प्रमाणम्, तत्? कथं गोष्पदमात्रं क्षेत्रमित्यादि उदाहरणं प्रमाणे युज्यतदे? इत्यत आह--`नात्र` इत्यादि| न ह्रत्र स्वार्थप्रतिपादनार्थमेव गोष्पदमित्युपादीयते| किं तर्हि? क्षेत्रादेरियत्तां परिच्छेत्तुम्| तस्मात्? क्षेत्रादेरियत्ता तेन परिच्छिद्यते= प्रमीयत इति भवति प्रमाणम्| न चात्र प्रमाणशब्देनायाम उच्यते, किं तर्हि? परिच्छेदमात्रम्| कुत एतत्? निपातनसामथ्र्यात्| निपातनं हि वस्त्वप्रसिद्धमप्युपादत्ते॥"
}


