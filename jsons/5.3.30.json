{
    "a": "5",
    "p": "3",
    "n": "30",
    "msknum": "2108",
    "ssknum": "0",
    "balamanorama": "<<अञ्चेर्लुक्>> - अञ्चेर्लुक् । प्राच्यामिति । लिङ्गविशिष्टपरिभाषयाऽस्तातेर्लुक् । ",
    "tattvabodhini": "<<अञ्चेर्लुक्>> - प्राच्यां प्राच्या इति । प्राच्यादिशि वसति — प्राग्वसति । प्राच्या दिश आगतः प्रागागत इत्यादि योज्यम् ।",
    "padamanjari": " अञ्चत्यन्तेभ्य इति। केवलेभ्यः, लिङ्गविशिष्टेभ्यश्च। स्रीप्रत्ययोऽपि निवर्तत इति। एवं चाकारलोपः, ठ्चौऽ इति दीर्घत्वं च नास्तीति, प्रागित्यत्र सवर्णदीर्घत्वम्, प्रत्यगित्यत्र यणादेशः ॥",
    "kashika": "अञ्चत्यन्तेभ्यो दिक्शब्देभ्य उत्तरस्य अस्तातिप्रत्ययस्य लुग् भवति। प्राच्यां दिशि वसति। लुक् तद्धितलुकि [[1|2|49]] इति स्त्रिप्रत्ययो ऽपि निवर्तते। प्राग् वसति। प्रागागतः। प्राग् रमणियम्। प्रत्यग् वसति। प्रत्यगागतः। प्रत्यग् रमणीयम्।",
    "sutra_vishesh": "",
    "mahabhashyam": "",
    "sutra": "अञ्चेर्लुक्",
    "kaumudiNumber": "1980",
    "kaumudiText": "अञ्चत्यन्ताद्दिक्शब्दादस्तातेर्लुक् स्यात् ॥लुक्तद्धितलुकि <{1408}> ॥ प्राच्यां प्राच्याः प्राची वा दिक् प्राक् | उदक् | एवं देशे काले च ॥",
    "nyaas": ""
}


