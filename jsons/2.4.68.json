{
    "a": "2",
    "p": "4",
    "n": "68",
    "msknum": "0",
    "ssknum": "0",
    "balamanorama": "<<तिककितवादिभ्यो द्वंद्वे>> - तिककितव । तैकायनयश्च कैतवायनयश्चेति । द्वन्द्वविग्रहप्रदर्शनम् । तिककितवा इति । \"द्वन्द्वे\" इति सप्तमीनिर्देशात्पदद्वयादपि फिञो लुक् । ",
    "tattvabodhini": "<<तिककितवादिभ्यो द्वंद्वे>> - तिककितवादिभ्यो । यद्यपि द्वन्द्वरूपाण्येव गणे पठन्ते तिकादीनि पूर्वपदानि कितवादिन्युत्तरपदानि, तथापितिकादिभ्यः॑इत्युक्ते पुर्वपदेष्वेव लुगाशङ्क्येत, इष्यन्ते तूत्तरपदेष्वपि, अतःतिककितवादिभ्यः॑इत्युक्तम् । तिककितवा इति । अन्येऽप्यत्रोदाहर्तव्याः — -औपकायनाश्च लामकायनाश्च ।नडादिभ्यः फक्र् तस्य लुक् । उपकलमकाः । भ्राष्ट्रकयश्च कापिष्ठलयश्च ।अत इञ॑तस्य लुक् । भ्राष्ट्रककपिष्ठलाः । काष्र्णाजिनयश्च कार्ष्णसुन्दरयश्च ।अत इञ्तस्य लुक् । कृष्णाजिनकृष्णसुन्दरा इत्यादि ।",
    "padamanjari": " तिककितवादिभ्यो द्वन्द्वे॥ द्वन्द्वरूपाण्येव गणे पठ।ल्न्ते। तिकादीनि पूर्वपदानि कितवादीन्युतरपदानि, तत्र ठ्तिकादिभ्यो द्वन्द्वेऽ इत्युच्यमाने पूर्वपदेष्वेव लुगाशङ्क्येत उतरपदेष्वपि यथा स्यादिति तिककितवादिभ्य इत्युक्तम्। आदिशब्दः प्रत्येकमभिसम्बध्यते, तदाह---तिकादिभ्यः कितवादिभ्यश्चेति॥",
    "kashika": "तिकाऽदिभ्यः कितवाऽदिभ्यश्च द्वन्द्वे गोत्रप्रत्ययस्य बहुषु लुग् भवति। तैकायनयश्च कैतवायनयश्च, तिकाऽदिभ्यः फिञ् [[4|1|158]], तस्य लुक्, तिककितवाः। वाङ्खरयश्च भान्डीरथयश्च, अत इञ् [[4|1|95]], तस्य लुक्, वङ्खरभण्डीरथाः। औपकायनाश्च लामकायनाश्च, नडादिभ्यः फक् [[4|1|99]], तस्य लुक्, उपकलमकाः। पाफकयश्च नारकयश्च, अत इञ् [[4|1|95]], तस्य लुक्, पफकनरकाः। बाकनखयश्च श्वागुदपरिणद्धयश्च, अत इञ् [[4|1|95]], तस्य लुक्, बकनखश्वगुदपरिणद्धाः। उब्जशब्दातत इञ् [[4|1|95]], ककुभशब्दात् शिवादिभ्यो ऽन् [[4|1|112]] तयोर् लुक्, औब्जयश्च काकुभाश्च उब्जककुभाः। लाङ्कयश्च शान्तमुखयश्च, अत इञ् [[4|1|95]] तस्य लुक्, लङ्कशान्तमुखाः। उरसशब्दस्तिकादिषु पठ्यते, ततः फिञ्, लङ्कटशब्दादिञ्, तयोर् लुक्, औरसायनश्च लाङ्कटयश्च उरसलङ्कटाः। भ्राष्टकयश्च कापिष्ठलयश्च, अत इञ् [[4|1|95]], तस्य लुक्, भ्रष्टकक्पिष्ठलाः। कार्ष्णाजिनयश्च कार्ष्णसुन्दरयश्च, अत इञ् [[4|1|95]], तस्य लुक्, कृष्णाजिनकृष्णसुनदराः। आग्निवेश्यश्च दासेरकयश्च, अग्निवेशशब्दात् गर्गादिभ्यो यञ् [[4|1|105]], दासेरकशब्दातत इञ् [[4|1|95]], तयोर्लुक्, अग्निवेशदासेरकाः।",
    "sutra_vishesh": "",
    "mahabhashyam": "",
    "sutra": "तिककितवादिभ्यो द्वंद्वे",
    "kaumudiNumber": "1150",
    "kaumudiText": "एभ्यो गोत्रप्रत्ययस्य बहुत्वे लुक् स्यात् द्वन्द्वे | तैकायनयश्च कैतवायनयश्च |तिकादिभ्यः फिञ्-<{1178}> | तस्य लुक् | तिककितवाः ॥",
    "nyaas": ""
}


