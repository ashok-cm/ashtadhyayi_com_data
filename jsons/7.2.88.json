{
    "a": "7",
    "p": "2",
    "n": "88",
    "s": "प्रथमायाश्च द्विवचने भाषायाम् ",
    "padachcheda": "प्रथमायाः ६\/१ च ०\/० द्विवचने ७\/१ भाषायाम् ७\/१",
    "anuvritti": "",
    "adhikara": " अङ्गस्य [6।4।1] ",
    "full_sutra": "",
    "siddhantakaumudi_index": "387",
    "msknum": "337",
    "ssknum": "293",
    "balamanorama": "<<प्रथमायाश्च द्विवचने भाषायाम्>> - युव-अद्, आव-अदिति स्थिते \"शेषे लोपः\" इति प्राप्ते — प्रथमायाश्च द्विवचने । \"अष्टन आ विभक्तौ\" इत्यत आग्रहणमनुवर्तते ।युष्मदस्मदोरनादेशे॑ इत्यतो युष्मदस्मदोरिति च । तदाह — इहेति । भाषायां प्रथमाद्विवचने परे इत्यर्थः । बाषायामित्यस्य तु लोकिकव्यवहारे इत्यर्थः । युवाम् । आवामिति । युव अद् अम्, आव् अद् अम् इत्यत्र दकारस्य आत्वे पूर्वयोरकारयोः पररूपे ततः सवर्णदीर्घे \"अमि पूर्वः\" इति भावः । औङीत्येव सुवचमिति । द्वितीयाद्विचनेऽप्यात्वस्य इष्टत्वादिति भावः । युवं वस्त्राणीति । युष्मद्-औ इति स्थिते मपर्यन्तस्य युवादेशे सति शेषलोपे रूपम् । मपर्यन्तस्य किमिति । युष्मदस्मदोः समस्तयोरेव युवावादेशयोः कृतयोरपि आत्वे पूर्वरूपे च युवाम् आवामिति सिद्धेरिति प्रश्नः । साकच्कस्येति ।अव्यवसर्वनाम्ना॑मिति टेः प्रागकचियुष्मकद्-औ अस्मकद्-औ इति स्थितेङे प्रथमयो॑रित्यमि \"युवावौ द्विवचने\" इति समस्तयोः साकच्कयोस्तन्मधय्पतितन्यायेन युवावादेशयोःप्रथमायाश्चे॑ति दकारस्य आत्वे अमि पूर्वे च युवाम् आवामित्येव स्यात्, ककारो न श्रूयेत, तो मपर्यन्तस्येति वचनमित्यर्थः । ननु समुदायादेशत्वेऽपिओकारसकारभकारादौ सुपि सर्वनाम्नष्टेः प्रागकचि युवकाम् आवकामिति सिध्यत्येव, अत्र साकच्कयोर्युवावादेशाप्रसक्तेरित्यस्वरसादाह — त्वया मयेति । यदि मपर्यन्तस्येति न स्यात्तदा \"त्वमावेकवचने\" इति त्वमादेशौ समस्तयोः स्याताम् । ततश्च तृतीयैकवचने युष्मद् आ, अस्मद् आ इति स्थिते समस्तयोः स्थाने त्वमादेशयोः त्व-आ, म-आ इति स्थिते \"योऽचि\" इत्यकारस्य यत्वे त्व्या म्या इति स्यात् । अतोमपर्यन्तस्ये॑ति वचनम् । सति तस्मिन्मपर्यन्तस्य त्वमादेशयोः कृतयोः-त्व अद् आ, म अद् आ इति स्थिते अकारयो पररूपे दकारस्य यत्वे च त्वया मया इति सिध्यतीत्यर्थः । ननुयोऽची॑ति सूत्रस्थाने \"अच्ये\" इति सूत्रमस्तु । अजादिविभक्तौ युष्मदस्मदोरन्त्यस्य एकारः स्यादिति तदर्थः । तथाच त्वमयोः समस्तादेशत्वेऽपि तदन्त्यस्याकारस्य एत्त्वे अयादेशे च कृते त्वया मयेति सिध्यतीत्यस्वसादाह — युवकाभ्यामावकाभ्यामिति च न सिध्येदिति । \"असति मपर्यन्तवचने\" इति शेषः ।ओकारसकारे॑त्यादिवचनेन भ्यामि टेः प्रागकचि तन्मध्यपतितन्यायेन साकच्कयोः स्थाने युवावादेशयोः युवाभ्यावावाभ्यामित्येव स्यात् । ककारो न श्रूयेत । युष्मकद् अस्मकद् इत्यत्र मपर्यन्तस्यैव युवावादेशयोस्तुयुष्मदस्मदोरनादेशे॑ इत्यात्वे युवकाभ्याम् आवकाभ्यामिति निर्बाधमित्यर्थः । ",
    "tattvabodhini": "<<प्रथमायाश्च द्विवचने भाषायाम्>> - युवं वस्त्राणीति । शेषे लोपः । मपर्यन्तस्य किमिति । अधिकारसूत्रं किमर्थमिति प्रश्नः । युवकाम् । आवकामिति । ननु युवावयोः समुदायाशत्वेऽपियुवका॑मित्यादि सिध्यति ।ओकारसकारभकारादौ सुपि सर्वनामष्टेः प्रागकच्, अन्यत्र तु सुबन्तस्यटेः प्रा॑गिति युष्मदस्मद्विषये व्यवस्थायास्त्वयका मयकेत्यादिसिद्धये वक्ष्यमाणत्वात्, किमनेनमपर्यन्तस्ये॑त्यधिकारेणेत्यपरितोषादाह — त्वया मयेत्यत्रेति । ननु त्वमादेशयोरपि समुदायादेशत्वेत्वये॑त्यादि साधयितुं शक्यत एव,योऽची॑ति सूत्रं परित्यज्यअच्ये॑इति सूत्रे कृते अजादौ विभक्तौ परतोऽन्त्यस्य एकारदेशे सत्ययादेशप्रवृत्तेरिति पुनरपरितोषादाह — ",
    "padamanjari": "  युवयोरिति । ननु च योऽचि इति यत्वमत्र बाधकं भविष्यति प्रथमाद्विवचनेऽपि तर्हि शेषेलोपो बाधकः स्यात् । अथ तस्य वचनाद्वाधः यत्वस्यापि बाधः स्यात् । पुरस्तादपवादन्यायेन वा यत्वस्यैव बाधः स्यात् ॥",
    "laghusiddhantakaumudi_index": "317",
    "laghusiddhantakaumudi": "औङ्येतयोरात्वं लोके। युवाम्। आवाम्॥",
    "kashika": "प्रथमायाश्च द्विवचने परतो भाषायां विषये युष्मदस्मदोः आकारादेशो भवति। युवाम्। आवाम्। प्रथमायाः इति किम्? युवयोः। आवयोः। द्विवचने इति किम्? त्वम्। अहम्। यूयम्। वयम्। भाषायाम् इति किम्? युवं वस्त्राणि पीवसा वसाथे।",
    "mahabhashyam": "",
    "siddhantakaumudi": "इह युष्मदस्मदोराकारोऽन्तादेशः स्यात् | औङीत्येव सुवचम् | भाषायां किम् | युवं वस्त्राणि | युवाम् | आवाम् | मपर्यन्तस्य किम् | साकच्कस्य माभूत् | युवकाम् | आवकाम् | त्वया मयेत्यत्र त्व्या म्येति माभूत् | युवकाभ्यामावकाभ्यामिति च न सिद्ध्येत् ॥",
    "nyaas": "इदमप्यादेशार्थं वचनम्| `युवयोः, आवयोः` इति| ननु च `योऽचि`  [[7|2|89]]  इति यत्वमत्र वाधकं भविष्यति? प्रथमाद्विवचनेऽपि तर्हि शेषेलोपो  [[7|2|90]]  बाधकः स्यात्| तत्र यथा वचनसामथ्र्याच्छेषेलोपोऽनेन बाध्यते, तथा यत्वमपि बाध्येत| `पुरस्तादपवादा अनन्तरान्? विधीन्? बाधन्ते नोत्तरान्` (व्या|प|9) इति यत्वमपि बाध्येत| तस्मात्? `प्रथमायाः` इति वक्तव्यम्| `त्वम्? अहम्` इति| `त्वाहौ सौ`  [[7|2|94]]  त्वाहावादेशौ| `औ` इति वक्तव्ये प्रथमाया द्विवचनं वैचित्र्यार्थम्॥"
}


