{
    "a": "7",
    "p": "1",
    "n": "2",
    "s": "आयनेयीनीयियः फढखच्छघां प्रत्ययादीनाम्‌ ",
    "padachcheda": "आयन्-एय्-ईन्-ईय्-इयः  १\/३  फ-ढ-ख-छ-घाम् ६\/३ प्रत्ययादीनाम् ६\/३",
    "anuvritti": "-",
    "adhikara": " अङ्गस्य [6।4।1] ",
    "full_sutra": "प्रत्ययादीनाम्  फ-ढ-ख-छ-घाम् आयन्-एय्-ईन्-ईय्-इयः ",
    "siddhantakaumudi_index": "475",
    "msknum": "1705",
    "ssknum": "685",
    "balamanorama": "<<आयनेयीनीयियः फढखच्छघां प्रत्ययादीनाम्>> - आयनेयीनीयियः । आयन्, एय्, ईन्, ईय्, एषां द्वन्द्वात्प्रथमाबहुवचनम् । फ, ढ, ख, छ, घ्-एषां द्वन्द्वात्षष्ठीबहुवचनम् । फादिष्वकार उच्चारणार्थः । यथासङ्ख्यपरिभाषया क्रमेणान्वयः । तदाह — प्रत्ययादिभूतानामित्यादिना । आयनो नस्य इत्त्वेनित्वस्वरोपयोगेऽपि नेत्त्वं, फिनो नित्करणाज्ज्ञापकात् । तत्साहचर्यादीनोऽपि नस्य नेत्त्वम् । एयादिषु च यस्य नेत्त्वं, ङीषः प्राप्त्यभावात्कौरव्यशब्दाट्टाप्, माण्डूबात्तु ङीषिति भावः । यद्यपीहटाम्ङीपो॑रिति पाठः प्रायेण दृश्यते प्रयोजनाऽभावात् । ननु ष्फस्य तद्धितसंज्ञा किमर्थेत्यत आह — तद्धितान्तत्वादिति । ष्फान्तस्य प्रातिपदिकत्वे प्रयोजनमाह — वक्ष्यमाणो ङीषिति ।षिद्गौरादिभ्यश्चे॑त्यत्र प्रातिपदिकादित्यनुवृत्तं, ततश्च ष्फान्तस्य प्रातिपदिकत्वाऽभावे ङीष् न स्यादिति भावः । ननु ष्फप्रत्ययेनैव स्त्रीत्वस्य द्योतितत्वादुक्तार्थानामप्रयोग इति न्यायादत्र कथं ङीषित्यत आह — षित्त्वसामथ्र्यादिति । ष्फेण द्योतितेऽपि स्त्रीत्वे षित्करणसामथ्र्यान्ङीषित्यर्थः । गाग्र्यायणीति । गर्गस्यापत्यं स्त्रीति विग्रहः । गर्गादियञन्ताद्गाग्र्यशब्दात्ष्फः, षकार इत्, फकारस्य आयन्नादेशः,यस्येति चे॑ति यकारादकारस्य लोपः,हलस्तद्धितस्ये॑ति तु न भवति, ईतीत्यनुवृत्तेः ।आपत्यस्य चे॑त्यपि न, अनातीति निषेधात् । षित्त्वान्ङीष् । णत्वमिति भावः ।",
    "tattvabodhini": "<<आयनेयीनीयियः फढखच्छघां प्रत्ययादीनाम्>> - आयने । आयनीनोर्नकारस्य नेत्त्वम्, फिनो नित्करणसामथ्र्यात् । फकारदिष्बकार उच्चारणार्थः । तेन ढ्रक्फिञादीनामादेशः सिध्यति । आदिग्रहणं किम् । ऊरुदन्घं मित्यादौ मा भूत् । प्रत्ययेति किम् । धीतोरादीनां मा भूत् । फक्कति । ढौकते । छादयति । घूर्णते । घञादिषु तुचजोः कुघिण्ण्यतो॑रित्यादिनिदेर्शेनेत्संज्ञया भाव्यमित्यादेशाभावः ।शमेर्ढः — शण्ढ॑इत्येवमादिनामेते आदेशा न भवन्ति,उणादयो बहुल॑मिति बहुलवचनादिति दिक् । क्रमादिति । फ[स्य] — आयन् । ढ[स्य] — एय् । ख[स्य] — ईन् । छ[स्य] — ईय् । घ[स्य] — इय् — इत्यर्थः । स्त्रियामेव ष्फप्रत्ययविधानादत्र ङीष्न स्यादित्याशङ्क्याह — षित्त्वसामथ्र्यादितिष । एकमेव स्त्रीत्वमुभाभ्यामुच्यत इति भावः । सर्वत्रग्रहणमुत्तरसूत्रादिहापकृष्यते बाधकबाधनार्थम् । तेनआवटआच्चे॑ति वक्ष्यमाणं परमपि चापं बाधित्वा प्राचां मते आवटशब्दादपि ष्फ एव भवति । चाब्विधेस्तूदीचां मते सावकाशत्वात् । आवटआयनी । एवं षाद्यञश्चाब्विषयेऽपि प्राचां ष्फ एव, शार्कराक्ष्यायणीति यथा ।",
    "padamanjari": "  एफकारादिष्वकार उञ्चारणार्थः । व्यञ्जनमात्रं स्थानि अन्ते फढखच्छघाम् इत्यनच्कनिर्देशात् । एवं च निरनुवन्धकपरिभाषा न प्रवर्तते । आढ।ल्कुलीन इति । अपूर्वपदात् इति वचनात् कुलात्खः इत्यनेन सपूर्वपदादपि खो भवति ।  फक्क नीचैर्गतौ ढोकृ तौकृ गत्यर्थौ । इह प्रत्ययाद्यौदातत्वं संज्ञासन्नियोगेन विधानादन्तरङ्गम् ।  एते त्वायन्नादयोऽङ्गाधिकारे विधानाद्वहिरङ्गाः, ततश्च यत्र स्वरार्थोऽनुबन्धो नास्ति - शिलाया ढः ,  एवृद्धच्छः इत्यादौ तत्राद्यौदातत्वे कृते पश्चाद्भवन्त एते आदेशा अस्वरकस्याच उच्चारणसम्भवादनियतस्वराः स्युः इत्याङ्क्याह - आयन्नादय इत्यादि । अयमभिप्रायः - प्रत्ययादीनां फकारादीनामङ्गसम्बन्धाव्यभिचारात्प्रयोजनाभावादिह अङ्गस्य इति न सम्बध्यते, तेन एतेऽप्यन्तरङ्गा, तत्र परत्वादेतेषु कृतेषु पश्चादाद्यौदातत्वमिति । अत्रैय ज्ञापकमाह - तथा चेति । यदि प्रत्ययस्वरे कृते आयन्नादय आदेशाः स्युः, ततो घशब्दाकारस्योदातत्वे कृते घकारस्य हलः स्रंसनधर्मिणः स्रंसनधमिण्यनुदात आदेशे कृतेऽन्तोदातत्वं सिद्धमिति चित्करणमनर्थकं स्यादिति भावः । इयङिति । वावचनं ज्ञापकमिति । यदि धातुप्रत्ययानामप्येते आदेशाः स्युः ऋतेश्च्छङ् इत्येष ब्रूयात् । न च च्छङ् सिति वलादिलक्षणे इटि कृते अनादित्वादियादेशो न स्यादिति वाच्यम्, इदानीमेव ह्युक्तम् - अन्तरङ्गा आदेशा इति ।  अपर आह - यदि धातुप्रत्ययेष्वेतज्ज्ञापकं प्रातिपदिकप्रत्ययेष्वपि शख्यं वक्तुअं यदयमीयसुनं शास्ति, तज्ज्ञापयत्याचार्यः न प्रातिपदिकप्रत्ययानामिमे आदेशा इति । यदि स्युस्तर्हि च्छसुनमेव विदध्यात् । एतावन्तश्च प्रत्ययाः - धातुप्रत्ययाः, प्रतिपदिकप्रत्ययाश्चेति, उच्यन्ते चादेशाः ते वचनात्सर्वत्रैव स्युरिति ।  इत्संज्ञया भवितव्यमिति । न च वचनसामर्थ्यादित्संज्ञाया बाधनमित्याहतिद्धितेषु हीति । प्रतिविधानं कर्तव्यमिति । प्रतिविधानं तु प्राचामवृद्धात्फिन् बहुलम् इति फिनो नित्करणादित्संज्ञाया अभाव इति । न च फेश्च्छ च इत्यत्र फिनः, फिञश्च सामान्यग्रहणार्थं नित्करणम् , वृद्धादित्यधिकाराद्धि फिञ एव तत्र ग्रहणम्, न फिनः ॥",
    "laghusiddhantakaumudi_index": "1016",
    "laghusiddhantakaumudi": "प्रत्ययादेः फस्य आयन्, ढस्य एय्, खस्य ईन्, छस्य ईय्, घस्य इय् एते स्युः। गर्गस्य युवापत्यं गार्ग्यायणः। दाक्षायणः॥",
    "kashika": "आयनेयीनीयियित्येते आदेशाः भवन्ति यथासङ्ख्यं फ ढ ख छ घ इत्येतेषा प्रत्ययादीनाम्। फ इत्येतस्य आयनादेशो भवति। नडाऽदिभ्यः फक् [[4|1|99]] नाडायनः। चारायणः। ढस्य एयादेशो भवति। स्त्रीभ्यो ढक् [[4|1|130]] सौपर्णेयः। वैनतेयः। खस्य ईनादेशो भवति कुलात् खः [[4|1|139]] आढ्यकुलीनः। श्रोत्रियकुलीनः। छस्य ईयादेशो भवति। वृद्धाच् छः [[4|2|114]] गार्गीयः। वात्सीयः। घ इत्येतस्य इयादेशो भवति। क्षत्राद् धः [[4|1|138]] क्षत्रियः। प्रत्ययग्रहणं किम्? फक्कति। ढौकते। खनति। छिनत्ति। घूर्णते। आदिग्रहणम् किम्? ऊरुदघ्नम्। जानुदघ्नम्। एते आयन्नादयः प्रत्ययोपदेशकाल एव भवन्ति। कृतेष्वेतेषु प्रत्ययाद्युदात्तत्वं भवति, तथा च घच्छौ च [[4|4|117]] इति घचश्चित्करनमर्थवद् भवति। शङ्खः, षण्ढः इत्येवम् आदीनां हि उणादयो बहुलम् इति बहुलवचनादादेशा न भवन्ति। ऋतेरीयङ् [[3|1|29]] इति वावचनं ज्ञापकं धातुप्रत्ययानामादेशाभावस्य। एजेः खश् [[3|2|28]], पदरुजविशस्पृशो घञ् [[3|3|16]] इत्येवम् आदिषु तु इत्संज्ञया भवितव्यम्। तद्धितेषु हि खकारघकारयोरादेशवचनम् अवकाशवदिति इत्संज्ञां बाधितुं न उत्सहते। आयन्नीनोः नकारस्य इत्संज्ञायां प्राप्तायां प्रतिविधातव्यम्, नित्कार्यं हि सम्भवति।",
    "mahabhashyam": " आयनेयीनीयियः फढखछघां प्रत्ययादीनाम् ।। आयनादिषु(1) उपदेशिवद्वचनं स्वरसिध्द्यर्थम् ।। आयन्नादिषूपदेशिवद्भावो वक्तव्यः । उपदेशावस्थायामायन्नादयो भवन्तीति वक्तव्यम् । किं प्रयोजनम् ? ।। स्वरसिध्द्यर्थम् । उपदेशावस्थायामायन्नादिषु ःथ्द्य;ष्टः स्वरो यथा स्यादिति । शिलेयम् । तैत्तिरीयः । अक्रियमाणे ह्युपदेशिवद्भावे प्रत्ययसंज्ञासन्नियोगेनाद्युदात्तत्वे कृते आन्तर्यत आदेशा अस्वरकाणामस्वरकाः स्युः ।। न वा क्व चिच्चित्करणात् (उपदेशिवद्वचनानर्थक्यम्(2)) ।। न वा वक्तव्यम् ।। किं कारणम् ? ।। क्व चिच्चित्करणात् । यदयं क्व चिद्धादींश्चितः करोति, अग्राहद्यद्धच्छौ च तज्ज्ञापयत्याचार्यः, -- उपदेशावस्थायामायन्नादयो भवन्तीति(1) ।। कथं कृत्वा ज्ञापकम् ? ।। चित्करणे एतत्प्रयोजनं चित ःथ्द्य;त्यन्तोदात्तत्वं यथा स्यादिति । यदि चोपदेशावस्थायामायन्नादयो भवन्ति ततश्चित्करणमर्थवद्भवति ।। ।। तत्रोणादिप्रतिषेधः ।। तत्रोणादीनां प्रतिषेधो वक्तव्यः । शङ्खः षण्ढ ःथ्द्य;ति ।। धातोर्वेयङ्वचनात् ।। अथ वा यदयमृतेरीयङिति धातोरीयङं शास्ति तज्ज्ञापयत्याचार्यो न धातुप्रत्ययानामायन्नादयो भवन्तीति । यदि हि स्युः ऋतेश्छङित्येव ब्रूयात् । सिद्धे विधिरारभ्यमाणो ज्ञापकार्थो भवति न च ऋतेश्छङा सिध्यति । छङि सति वलादिलक्षण ःथ्द्य;ट् प्रसज्येत, ःथ्द्य;टि कृतेऽनादित्वादादेशो न स्यात् । ःथ्द्य;दमिह संप्रधार्यम् । ःथ्द्य;ट क्रियतामादेश ःथ्द्य;ति; किमत्र कर्तव्यम् ? । परत्वादिडागमः ।। नित्य आदेशः । कृतेऽपीटि प्राप्नोत्यकृतेऽपि ।। अनित्य आदेशो नहि कृत ःथ्द्य;टि प्राप्नोति ।। किं कारणम् ? ।। अनादित्वात् ।। अन्तरङ्गस्तर्द्यादेशः ।। काऽन्तरङ्गता ? ःथ्द्य;दानीमेवह्युक्तमायन्नादिषूपदेशिवद्वचनं स्वरसिध्द्यर्थमिति । तदेतदृतेरीयङचनं ज्ञापकमेव न धातुप्रत्ययानामायन्नादयो भवन्तीति ।। ।। प्रातिपदिकविज्ञानाच्च पाणिनेः सिद्धम् ।। प्रातिपदिकविज्ञानाच्च भगवतः पाणिनेराचार्यस्य सिद्धम् ।। उणादयोऽव्युत्पन्नानि प्रातिपदिकानि ।। (आयनेयीनीयियः) ।। ",
    "siddhantakaumudi": "प्रत्ययादिभूतानां फादीनां क्रमादायन्नादय आदेशाः स्युः | तद्धितान्तत्वात्प्रातिपदिकत्वम् | षित्त्वसामर्थ्यात् ष्फेणोक्तेऽपि स्त्रीत्वे षिद्गौरा <{498}> इति वक्ष्यमाणो ङीष् | गार्ग्यायणी ॥",
    "nyaas": "फादयोऽपीह शास्त्रे लाघवार्थमुपदिष्टाः, ततस्तेषामायन्नादय आदेश विधीयन्ते| तेन च विधीयमानाः फकारादेर्हल्मात्रस्य भवन्तीति वेदितव्यम्| कुत एतत्? अन्ते घामित्यनच्कनिर्द्देशात्; इतरथा हि घानामित्येवं ब्राऊयात्| अन्यत्र त्वागन्तुकोऽकार उच्चारणार्थ एव| अत एव प्रत्ययादौ वत्र्तमानस्य फादेव्र्यञ्जनमात्रस्य स्थानित्वेनोपादानान्निरनुबन्धकपरिभाषात्र (व्या|प|53) नोपतिष्ठते; सर्वत्र हि फादयो निरनुबन्धकाः| यत्र चोभयं सम्भवति तत्रैवास्या उपस्थानम्, `नाडायनः` इति| `नडादिभ्यः फक्`  [[4|1|99]]  अपत्यार्थे फक्प्रत्ययः| उत्तरेष्वप्युदाहरणेष्वीयादेशोदाहरणादन्यत्रापत्यार्थे वेदितव्यः| `सौपर्येणः, वैनतेयः` इति| सुपर्णाविनताभ्यां ढक्| `आठकुलीनः` इति| `अपूर्वपदादन्यतरस्यां यङ्ढकञौ`  [[4|1|140]]  इत्यत्रापूर्वपदादिति वचनात्? `कुलात्खः`  [[4|1|139]]  इत्यनेन सपूर्वपदादपि खो भवति| `गार्गीयः, वात्सीयः` इति| गाम्र्यवात्स्यशब्दाभ्यां यञन्ताभ्यां `तस्येदम्` इत्यर्थविवक्षायां छः, `यस्येति च`  [[6|4|148]]  इत्यकारालोपः, `आपत्यस्य च तद्धितेऽनाति`  [[6|4|151]]  इति यकारलाह्_> `फक्कति, ढौकते` इति| `फक्क नीचैर्गतौ` (धातुपाठः-116), `ढोकृ गतौ` (धातुपाठः-98), `खनु अवदारणे` (धातुपाठः-878), `छिदिर्? द्वैधीकरणे` (धातुपाठः-1440), `घूण घूर्ण भ्रमणे`[`घुण`--धातुपाठः-] (धातुपाठः-437,438)-इत्येतेषां रूपाणि| ढौकतिधूर्णत्योरनुदात्तेत्त्वादात्मनेपदम्| `ऊरुदध्नम्, जानुदध्नम्` इति| ऊरू प्रमाणमस्य `प्रमाणे द्वयसच्`  [[5|2|37]]  इत्यादिना दध्नच्| इहैत आयन्नादयोऽह्गाधिकारे विधीयमानाः प्रकृतिप्रत्ययावपेक्ष्य भवतीति बहिरङ्गाः, प्रत्ययाद्युदात्तत्वं तु प्रकृत्यनपेक्षत्वात्? प्रत्ययमात्रमाश्रित्य भवतीत्यन्तरङ्गम्; ततो बहिरङ्गा यावदायन्नादयो न भवन्ति तावदेव प्रत्ययाद्युदात्तत्वेन भवितव्यम्, तस्मिन्? कृते सत्यादेशा भवन्तो यत्र स्वरार्थोऽनुबन्धो न विधीयते `शिलाया ढः`  [[5|3|102]] , `वृद्धाच्छः`  [[4|2|113]]  इत्यादौ तत्रानियतस्वराः प्राप्नुदन्तीत्यस्य चोद्यस्य निरासायाह--`इहैत आयन्नादयः` इत्यादि| अयमभिप्रायः-आयन्नादयोऽप्यन्तरङ्गा एव| यदि हि `अङ्गस्य`  [[6|1|4]]  इत्यत्राभिसम्बध्यते तदा स्यात्? तेषां प्रकृतिप्रत्ययापेक्षया बहिरङ्गत्वम्| न चात्र तदभिसम्बध्यते; प्रयोजना भावात्| तथा हि--अङ्गस्य निमित्तं ये प्रत्ययास्तदादीनां फादीनामायन्नादयो यथा स्युः, अन्येषां मा भूवन्नित्येतत्? प्रयोजनम्| एतच्च विनाप्यङ्गाधिकारं सामथ्र्यादेव लभ्यते| न हि फादीनां मद्ये सोऽस्ति प्रत्ययो योऽङ्गस्य निमित्त न भवति| तस्मात्? प्रयोजनाभावादङ्गस्येत्येतन्नाभिसम्बध्यते| तेन स्थानिमात्रमेवादेशा अपेक्षन्ते, न प्रकृतिमिति तेऽप्यन्तरङ्गा एव| ततश्च परत्वात्? प्रत्ययोपदेशकाले तैरेव तावद्भवितव्यम्, ततश्च प्रत्ययाद्युदात्तत्वेनेति प्रत्ययोपदेशकाल एवायन्नदयो भवन्तीति तेषु कृतेषु प्रत्ययाद्युदात्तत्वं भवतीति| अत्र ज्ञापकमप्याह--`तथा च` इत्यादि| एवञ्चेत्यर्थः| घचश्चित्कारणस्यैतत्? प्रयोजनम्--`चितः`  [[6|1|157]]  इत्यन्तोदात्तत्वं यथा स्यात्| यदि च प्रत्ययोपदेशावस्थायामेवायन्नादयो भवन्ति, एवं सति घचश्चित्करणमर्थवद्भवति; नान्यथा| अन्यथा हि यद्युपदेशादस्थाया उत्तरकालमेते स्युस्ततो यत्रैवासति चित्करण उदात्तत्वं भवति, धकाराकारे सत्यपि चित्करणे तत्रैव तेन भवितव्यमिति चित्करणमनर्थकं स्यात्| तस्माच्चित्करणादवसीयते--प्रत्ययोपदेशकाल एवैत आयन्नाद्यादेशास्तावद्भवन्ति, पश्चात्? प्रत्ययाद्युदात्तत्वमिति भावः| ननु च व्यञ्जनस्यैते विधीयन्ते, तच्च व्यञ्जनमस्वरम्, एवाञ्चावश्यं येन केनचित्? स्वरेण भवितव्यम्, उदात्तादिगुणरहितस्याचोऽसम्भवात्| तत्र स्थानिनः स्वराभावादान्तरतम्यं नास्तीति स्थानेन्तरतमपरिभाषया  [[1|1|49]]  अनुपस्थाने सत्यनियतस्वरैरेभिर्भवितव्यम्, ततश्च यदि चित्त्वं न स्यात्, पश्चाद्विधीयमानानामेषां यदाद्युदात्तस्वरो भवति तदा स एव स्वरः प्रसज्येत; सतिशिष्टत्वात्| तस्मात्? तमपि सतिशिष्टस्वरं बाधित्वाऽन्तोदात्तत्वं यथा स्यादित्येवमर्थं घचश्चित्करणम्| ततः कुतो ज्ञापकत्वमेतच्चिन्त्यम्| अथ `शमेः खः` (प्|उ|1|104) शङ्खः, `षणो ढः` (पं|उ|4|104) षण्ढः--इत्येवमादीनां कस्मादादेशा न भवन्ति? इत्याह--`शङ्खः, षण्ढः` इत्यादि| `लशक्वतद्धिते`  [[1|3|8]] , `चूटू`  [[1|3|7]]  इतीत्संज्ञापि बहुलवचनादेव न भवतीति वेदितव्यम्| `ऋतेरीयङ` इत्यादि| यदयं `ऋतेरीयङ`  [[3|1|29]]  इतीयङं शास्ति तज्ज्ञापयति--धातुप्रत्ययानामायन्नादयो न सन्तीति| यदि हि स्युः, `ऋतेश्छङ` इति| ब्राऊयात्| ननु सिद्धे विधिरारभ्यमाणो ज्ञापकाय भवतीति? न च च्छङा सिध्यतीति, छङि हि सति वलादिलक्षण इट्? प्रसज्येत, ततश्चानादित्वादादेशो न स्यात्? नैतदस्ति; यस्मादन्तरङ्गत्वादादेशेनैव भवितव्यम्| अन्तरङ्गत्वन्तु तस्योपदेशावस्थायामेव विधीयमानत्वात्| आदेशे च कृते वलादित्वाभावादिट्प्रसङ्गो नास्ति| तदेतदीयङ्वचनं ज्ञपकमेव| `एजेः खश्` इत्यादि| तु शब्दः शङ्खः, षण्ढ इत्येदमादिभ्यो विशेषप्रदर्शनार्थः| यत्रेत्संज्ञा नास्ति--शङ्खादौ, तत्रादेशप्रसङ्गे सति तन्निरासार्थं बहुलवचनमिति, `ऋतेरीयङ्`  [[3|1|29]]  इति वावचनमुपन्यस्तम्| `एजेः खश्`  [[3|2|28]]  इत्येवमादौ तु `लशक्वतद्धिते`  [[1|3|8]]  इतीत्संज्ञया भवितव्यमित्यादेशप्रसङ्गो नास्त्येव| ततो न तत्र तदभावार्थं बहुलवचनम्, `ऋतेरीयङ` इति वावचनमुपन्यसनीयमिति भावः| आदिशब्देन `प्रियवसे वदः खच्`  [[3|2|38]] , `पुंसि संज्ञायां घः प्रायेण`  [[3|3|118]]  इत्येवमादीनां ग्रहणम्| स्यादेतत्--अनवकाशं खकारघकारयोरादेशवचनम्, अतस्तेन बाध्यमानेत्संज्ञा कथमत्र स्यात्? इत्याह--`तद्धिते` इत्यादि| `खित्यनव्ययस्य`  [[6|3|65]]  इति ह्यस्वविधानम्, `चजोः कु घिण्ण्यतोः`  [[7|3|52]]  इति कुत्वविधानं ज्ञापकम्--न ह्रादेशविधानेनेत्संज्ञायां बाधितायां तदुपपद्यते; खितो घितश्चात्यन्तासम्भवात्| `आयन्नीनोर्नकारस्य` इत्यादि| आयन्नीनोर्नकारोऽन्ते वत्र्तत इति तस्य `हलन्त्यम्`  [[1|3|3]]  इतीत्संज्ञा प्राप्नोति, तस्याञ्च स्त्यां `तस्य लोपः`  [[1|3|9]]  इति कृते नाडायनः, आढकुलीन इत्यादि न सिध्यति| तस्मादायरुआईनोर्नकारस्येत्संज्ञायां प्राप्तायां तत्प्रतिविधानं कत्र्तव्यम्| स्यादेतत्| प्रयोजनाभावादेवेत्संज्ञा न भविष्यति? इत्यत आह--`नित्कार्थं हि` इत्यादि| तत्पुनः `ञ्नित्यादिर्नित्यम्`  [[6|1|191]]  इत्याद्युदात्तत्वम्| प्रतविधानं पुनरत्र `प्राचामवृद्धात्? फिन्? बहुलम्`  [[4|1|160]]  इत्यत्र फिनो नकारानुबन्धकरणम्| तस्यांतत्? प्रयोजनम्--नित्त्वादाद्युदात्तत्वं यथा स्यात्| तत्र यद्यायन्नीनोर्नकारस्येत्संज्ञा स्यात्, नित्त्वे सत्याद्युदात्तत्वस्य सिद्धत्वात्? फिनो नित्करणमनवर्थकं स्यात्| ननु `फेश्छ च`  [[4|1|149]]  इत्यततर सामान्यग्रहणार्थं स्यात्, तस्मिन्नसति निरनु बन्धकपरिभाषयास्यैव ग्रहणं स्यात्, न फिञः? नैतदस्ति; तत्र हि `वृद्धाट्ठक्? सौवीरेषु बहुलम्`  [[4|1|148]]  इति बहुलग्रहणानुवृत्तेः फिञ एव ग्रहणमिष्यते, न फिनः| तदेतत्? फिनो नित्करणमित्संज्ञाभावस्य ज्ञापकमेव| योगपक्षं चेदं ज्ञापकम्--अनेन योगेन विहितस्यादेशस्य यो नकारस्तस्मेत्संज्ञा न भवतीति| तेनेनोऽपि नकारस्येत्संज्ञाऽभावो न भवति सिद्धः॥"
}


