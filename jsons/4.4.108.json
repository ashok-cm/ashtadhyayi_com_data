{
    "a": "4",
    "p": "4",
    "n": "108",
    "msknum": "0",
    "ssknum": "0",
    "balamanorama": "<<समानोदरे शयित ओ चोदात्तः>> - समानोदरे । समानोदरशब्दात्सप्तम्यन्ताच्छयित इत्यर्थे यत्स्यादोकाराश्च उदात्त इत्यर्थः । शयित इत्यस्य विवरणं स्थित इति । कुशेशयं जलेशयमित्यादौ तथा दर्शनादिति भावः । समानोदर्य इति । समानमुदरमिति । विग्रहेपूर्वापरप्रथमे॑त्यादिना समासाद्यति कृते तित्स्वरापवाद ओकारस्योदात्तः । \"विभाषोदरे\" इति सभावेऽसति रूपम् ।",
    "tattvabodhini": "<<समानोदरे शयित ओ चोदात्तः>> - शयितः स्थित इति । शीधातुः स्थित्यर्थे वर्तते ।जलाशयः॑कुशेशय॑मिति प्रयोगादिति भावः । समानमुदरमितिपूर्वापरप्रथमे॑त्यादिना तत्पुरुषःष ततो यत्, तित्स्वरापवाद ओकारस्योदात्तः ।",
    "padamanjari": " ओकारश्चोदात इति । तित्स्वरितस्यापवादः । शयितः स्थित इति । शेतेः स्थितावपि वृतेः, आमाशयः, जलाशय इति यथा । समानोदर्य इति । उद्दीर्यत इत्युदरम्, उदि दृणातेरलचौ पूर्वपदान्तलोपश्चेत्यलचोरन्यतरः । समानं च तदुदरं च समानोदरम्, ठ्पूर्वापरप्रथम्ऽ इत्यादिना समासःष ततः प्रत्ययः ॥",
    "kashika": "समानोदरशब्दात् सप्तमीसमर्थात् शयितः इत्येतस्मिन्नर्थे यत् प्रत्ययो भवति, ओकारश्च उदात्तः। शयितः स्थितः इत्यर्थः। समानोदरे शयितः समानोदर्यः भ्राता।",
    "sutra_vishesh": "",
    "mahabhashyam": "",
    "sutra": "समानोदरे शयित ओ चोदात्तः",
    "kaumudiNumber": "1659",
    "kaumudiText": "समाने उदरे शयितः स्थितः समानोदर्यो भ्राता ॥",
    "nyaas": "`ओकारश्चोदात्तः` इति| यतः स्वरे प्राप्त ओकारस्योदात्तत्वं विधीयते| `शयितः स्थित इत्यर्थः`(इति)| अनेकार्थत्वात् तस्य स्थितावपि वृत्तेः; तथा हि ---जलाशय इति| समानोदर्यः` इति| समानञ्च तदुदरञ्चेति समानाधिकरणसमासं कृत्वा ततः प्रत्ययः॥"
}


