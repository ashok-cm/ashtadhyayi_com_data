{
    "a": "3",
    "p": "3",
    "n": "17",
    "msknum": "0",
    "ssknum": "0",
    "balamanorama": "",
    "tattvabodhini": "<<सृ स्थिरे>> - सृ स्थिरे । सतेरिति भ्वादेर्जुहोत्यादेश्च ग्रहणं, स्थिरग्रहणं प्रत्ययार्थस्य कर्तुर्विशेषणं न तूपपदमिति ध्वनयन्नाह —  स्थिरे कर्तरीति । अद्र्धर्चादिषु सारशब्दपाठोऽत्र मानम् । व्याधीत्यादि । अस्थिरार्थमिदं वचनम् । तेनविसारो मत्स्य॑ इत्यत्र विविधं सरतीत्यर्थः सङ्गच्छते । अतीसार इति ।उपसर्गस्य घञी॑ति दीर्घः । सारो बलमिति । अत्रापि सृधातुरन्तर्भावितण्यर्थः, सारयति चेष्टयतीत्यर्थानुरोधात् । वलवानेव हि चेष्टते । सिद्धावस्थापन्न इति । पचतीत्यादौ तु साध्यावस्थापन्नो धात्वर्थ इति भावः ।",
    "padamanjari": " ठ्सृऽ इत्यविभक्तिको निर्देशः । सर्तेरिति । ठ्सृ गतौऽ, ठृ सृ गतौऽ इति द्वयोरपि ग्रहणम् । स्थिरे कर्तरीति । एतेन स्थिरग्रहणं प्रत्ययार्थस्य कर्तुर्विशेषणं नोपपदमिति दर्शयति । एतच्चार्धर्चादिषु सारशब्दपाठाद्विज्ञायते । ननु स्थिरशब्दस्तिष्ठतेर्गतिनिवृत्तिवाचिन उणादिषु करिच्प्रत्ययान्तो निपातितः, सतिस्तु गतिवचनः, तत्कथं सरणस्य स्थिरकर्ता युज्यते ? इत्याह---स्थिर इति कालान्तरस्थायीत्यादि । यतः कालान्तरगमनं सम्भवति, ततश्च सर्तेर्धातोरर्थस्य कर्ता युज्यत इत्यर्थः । तिष्ठन्निति च हेतौ शतृप्रत्ययः । खदिरसार इति खदिरास्थि, तत् दृढत्वात् स्थिरम् । अतीसारो व्याधिरिति । शरीरान्तरावस्थितं रुधिरादिद्रव्यमतिशयेन सारयतीति कृत्वा । अन्तर्भावितण्यर्थोऽत्र सरतिः । ठुपसर्गस्य घञ्यमनुष्ये बहुलम्ऽ इति दीर्घः । विसारो मत्स्य इति । विविधं सरतीति कृत्वा । सारो बलमिति । सारयति चेष्टयतीति कृत्वा । अत्राप्यन्तर्भावितण्यर्थः । सरतिः । बलवान्हि चेष्टते, सारशब्द उत्कर्षे पुंल्लिङ्गः, न्यायादनपेते नपुंसकलिङ्ग इति च दृश्यते ॥",
    "kashika": "सर्तेः धातोः स्थिरे कर्तरि घञ् प्रतयो भवति। स्थिरः इति कालान्तरस्थायी पदार्थ उच्यते। स चिरं तिष्ठन् कालन्तरं सरति इति धात्वर्थस्य कर्ता युज्यते। चन्दनसारः। खदिरसारः। स्थिरे इति किम्? सर्ता। सारकः। व्याधिमत्स्यबलेष्विति वक्तव्यम्। अतीसारो व्याधिः। विसारो मत्स्यः। सारो बलम्।",
    "sutra_vishesh": "कृत्प्रत्ययप्रकरणम् - \"घञ्\" प्रत्ययविधानम्",
    "mahabhashyam": " सृ स्थिरे (992) (543 घञ्ञ्प्रत्ययविधिसूत्रम्।। 3 । 3 । 1 आ.12) (4012 वार्तिकम्।।1 ।।) - व्याधिमत्स्यबलेषु- (भाष्यम्) व्याधिमत्स्यबलेष्विति वक्तव्यम्। अतिसारो व्याधिः। विसारो मत्स्यः। बले--शालसारः। खदिरसारः।। सृस्थिरे।। 17 ।। ",
    "sutra": "सृ स्थिरे",
    "kaumudiNumber": "3183",
    "kaumudiText": "सृ इति लुप्तविभक्तिकम् | सर्तेः स्थिरे कर्तरि घञ् स्यात् | सरति कालान्तरमति सारः ॥ |<!व्याधिमत्स्यबलेषु चेति वाच्यम् !> (वार्तिकम्) ॥ अतीसारो व्याधिः | अन्तर्भावितण्यर्थोऽत्रसरतिः | रुधिराधिकमतिशयेन सारयतीत्यर्थः | विसारो मत्स्यः | सारो बले स्थिरांशे च ॥",
    "nyaas": "`सत्र्तेर्धातोः` इति| `सृ गतौ` (धातुपाठः-935) इत्यस्माद्धातोः| `स्थिरे कत्र्तरि` इति| एतेन स्थिरग्रहणं प्रत्ययार्थस्य कर्त्तुर्विशेषणं न तूपपदमिति दर्शयति|`घञ्प्रत्ययो भवति` इति| तृजाद्यपवादः| कः पुनरयं स्थिरो नामेत्याह-- `स्थिर इति कालान्तरस्थायी` इत्यादि| तत्रैवोपपत्तिमाह-- `स चिरम्` इत्यादि| सत्र्तेर्धातोर्गतिरर्थः| स च कालान्तरस्थायिन एव कर्त्तुः सम्भवति, नात्मलाभसमनन्तरनाशिनः| तस्मात् कालान्तरस्थाय्येव गतेर्धात्वर्थस्य कत्र्ता युज्यत इत्येवेह स्थिरशब्देनोच्यते| यदि कालान्तरस्थायिन एव गतिः सम्भवति स्थिरग्रहणमनर्थकम्, न ह्रस्थिरः सर्त्त्यर्थस् कत्र्तोपपद्यते? नानर्थकम्; प्रकर्षेण यः सरति तत्र कत्र्तरि प्रत्ययो यथा स्यादित्येवमर्थत्वात्| अत एव स चिरं तिष्ठन् कालान्तरं सरतीति वृत्तौ चिरग्रहणं कृतम्| `चन्दसारः` इति| षष्ठीसमासः|`व्याधिमत्स्यबलेष्विति वक्तव्यम्` इति| अस्थिरार्थोऽयमारम्भः| एषु व्याध्यादिषु त्रिष्विपि घञ् भवतीत्येतदर्थरूपं व्याख्येयमित्यर्थः| व्याख्यानं त्विहापि चकारानुवृत्तिमाश्रित्य कत्र्तव्यम्| `अतीसारः` इति| `उपसर्गस्य घञ्यमनुष्ये बहुलम्`  [[6|3|121]]  इति दीर्घत्वम्॥"
}


