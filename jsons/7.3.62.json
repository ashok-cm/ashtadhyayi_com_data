{
    "a": "7",
    "p": "3",
    "n": "62",
    "s": "प्रयाजानुयाजौ यज्ञाङ्गे ",
    "padachcheda": "प्रयाजानुयाजौ १\/२ यज्ञाङ्गे ७\/१",
    "anuvritti": "",
    "adhikara": " अङ्गस्य [6।4।1] ",
    "full_sutra": "",
    "siddhantakaumudi_index": "2878",
    "msknum": "0",
    "ssknum": "0",
    "balamanorama": "",
    "tattvabodhini": "<<प्रयाजानुयाजौ यज्ञाङ्गे>> - न्युब्ज इति । उब्ज आर्जवे । निपूर्वस्याऽस्यजस्य कुत्वाऽभावो,दस्य बकारो निपात्यते ।",
    "padamanjari": " पञ्चानुयाजा इति । दर्शपूर्णमासयोस्त्रयोऽनुयाजाः, चातुर्मास्येषु नव, पशुष्वेकादश, पञ्चत्वं न क्वापि दृष्टम्, तस्मात् त्रयोऽनुयाजा इति पाठः । प्रदर्शनार्थमिति । एतच्च यज्ञग्रहणाल्लभ्यते, उपातयोर्हि यज्ञाङ्गविषयत्वं निपातनादेव सिद्धम्, उपांशुयागस्य ऋतुयाजानां च यज्ञसमुदायं प्रत्यवयवत्वाद् यज्ञाङ्गत्वम् । प्रधानयागा ह्यएते; इतरेषां तु फलवत्सन्निधावफलं तदङ्गमित्यङ्गत्वम् ॥",
    "laghusiddhantakaumudi_index": "0",
    "laghusiddhantakaumudi": "",
    "kashika": "प्रयाज अनुयाज इत्येतौ निपात्येते यज्ञाङ्गे। पञ्च प्रयाजाः पञ्च अनुयाजाः। त्वमग्ने प्रयाजानां पश्चात् त्वं पुरस्तात्। यज्ञाङ्गे इति किम्? प्रयागः। अनुयागः। प्रयाजानुयाजग्रहणं प्रदर्शनार्थम्, अन्यत्र अप्येवं प्रकारे कुत्वं न भवति। एकादशोपयाजाः, उपांशुयाजमन्तरा यजति अष्टौ पत्नीसंयाजा भवन्ति, ऋतुयाजैश्चरन्ति इत्येवम् आदि सिद्धं भवति।",
    "mahabhashyam": "",
    "siddhantakaumudi": "एतौ निपातौ यज्ञाङ्गे | पञ्च प्रयाजाः | त्रयोऽनुयाजाः | यज्ञाङ्गे किम् | प्रयागः | अनुयागः ॥",
    "nyaas": "`प्रयाजः, अनुयाजः` इति| प्रपूर्वादनुपूर्वाचच यजेः `अकत्र्तरि च कारके संज्ञायाम्`  [[3|3|19]]  इति घञ्? तस्मिन्न कुत्वं निपात्यते| `प्रदर्शनार्थम्` इति| अन्यस्याप्येवंप्रकारस्योपलक्षणार्थमित्यर्थः| तेनान्यत्रापि प्रयाजानुयाजप्रकारे यज्ञाङ्गे कुत्वं न भवति| प्रदर्शनार्थता पुनः प्रयाजानुयाजशब्दयोर्यज्ञाङ्गगरहणाद्वेदितव्या, तद्ध्येवमर्थं क्रियते| कथं नाम प्रयाजनृयाजगरहणस्योपलक्षणार्थता प्रतीयेत! [प्रतीयते--प्रांउ| पाठः] अन्यथा हि निपातनसामथ्र्यादेव यज्ञाङ्गविषयता विज्ञायत इति तन्न कत्र्तव्यमेव स्यात्॥"
}


