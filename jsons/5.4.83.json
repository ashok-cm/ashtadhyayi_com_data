{
    "a": "5",
    "p": "4",
    "n": "83",
    "msknum": "1622",
    "ssknum": "0",
    "balamanorama": "<<अनुगवमायामे>> - अनुगवमायामे । एतदिति । अनुगवमित्येतदित्यर्थः । अनुना दीर्घत्वे द्योत्येऽच्प्रत्ययान्तो निपात्यत इत्यर्थः । आयामशब्दो दीर्घपर इति भावः । अनुगवंयानामिति । अनुगोशब्दादचि अवादेश इति भावः । यस्य चेति । \"यस्य चायामः\" इत्यव्ययीभावसमासः । तथा च गोदैध्र्यकं यानमित्यर्थः फलतीति भावः । ",
    "tattvabodhini": "",
    "padamanjari": " आयामेऽभिधेय इति। प्रवृत्तिनमितमायामः, तद्वति तु पर्यवसानम्। मत्वर्थीयाकारान्तो वा आयामशब्दः, आयामवत्यभिधेय इत्यर्थः; अन्यथाऽनुगवं यानमिति सामानाधिकरण्यं न स्यात्। यस्य चायाम इति समास इति। ननु तत्र लक्षणेनेति वर्तते ? सत्यम्; इहापि बाह्यं यानं प्रति गवामस्त्येव लक्षणभावः। अनुगुशब्दात्प्रत्ययेऽभिधातव्ये निपातनाश्रयणं प्रसिद्ध्युपसंग्रहार्थम्, तेन यद्गवां बाह्यं तत्रैव भवति ॥",
    "kashika": "अनुगवम् इत्यच्प्रत्ययान्तं निपात्यते आयमे ऽभिधेये। अनुगवम् यानम्। यस्य चायामः [[2|1|16]] इति समासः। आयमे इति किम्? गवां पश्चदनुगु।",
    "sutra_vishesh": "",
    "mahabhashyam": "",
    "sutra": "अनुगवमायामे",
    "kaumudiNumber": "951",
    "kaumudiText": "एतन्निपात्यते दीर्घत्वे | अनुगवं यानम् | यस्य चायामः <{670}> इति समासः ॥",
    "nyaas": "`आयामेऽभिधेये` इति| आयामः=दैष्र्यम्| मत्वर्थीयाकारान्तश्चायम्| आयामे चेत्यभिदेय इत्यर्थः| अन्यताऽनुगवं यानमिति सामानाधिकरण्यं न स्यात्| यानम्ायामः| `अनुगवं यानम्` इति| गावो यथा तथा यानमायातमित्यर्थः| `गवां पश्चात्` इति| `अव्ययं विभक्ति`  [[2|1|6]]  इत्यादिनाव्ययीभावः पश्चादर्थे च| पूर्ववद्गोशब्दस्य ह्यस्वः| अनुशब्दात्प्रत्यये विधातव्ये यदनुगवमिति निपातनं तत्प्रसिद्ध्युपसंग्रहार्थम्| तेन यद्गवा बाह्रं गोभिश्च तुल्यामामं तत्रैव भवति, नान्यत्र॥"
}


